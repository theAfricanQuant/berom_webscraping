{"1": "Dagwi Darwey a lɔk repomo mɛ,\na tɛ̀ tîs rɛ e raku de a tik jaram yaga yɛ.", "2": "A tɛ̀ yey na repomô Siyɔn o\na dal mwa bwang nekwɔn yerê Yakɔp.", "3": "À Siyɔn, hwà sé repomô Dagwi,\nko e ha ha rat e ra hwo, e tē,", "4": "“E ji yére de ya tɔk me, ba sé bemât Misra na Babilɔn,\nbemât Filistya, na vê Tur, tanga Kush.\nE ra kawɛ mɛn, be tɔk ye,\n‘Ba tɔ ɛ e hwomo.’ ”", "5": "Ko e ra repomô Siyɔn, bê ye, “Ba tɔ kawɛ mwat e rɛ.”\nDagwi De A Dal Na Reto Mwa,\nyɛ wɛ de a rɔda gyeng rɛ tyang.", "6": "Jeng de Dagwi Darwey ê ngyɛrɛ bazâ bemat\nyi e yére bemât jey mwa,\nê jɛk e hagât rezâ kawɛ mɛn,\n“A sé tɔ̂ Siyɔn.”", "7": "Bemât lwɛlɛ na bemât rɛɛ bê tē,\n“À Siyɔn, hwà sé a wot lɔ.”"}