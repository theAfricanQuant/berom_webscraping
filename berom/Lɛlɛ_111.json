{"1": "Somo hin Dagwi Darwey!\n \nMê somo Dagwi Darwey na yey hom mwa,\ne kwɔ̂n tulâ bemat de ba sé tɛk.", "2": "Tomông Dagwi Darwey ba sé rey o,\nmwa vemo de ba vɔk cwey vɛ, bê ngyɛgɛt vɛ.", "3": "Tomong mɛ ba vɔk gbɔng nerat na gbɔng nerey,\ne dura a bemat nerat kayɛ jeng.", "4": "A ga sɛ̀ reza yaga tomông langat mɛ,\nDagwi Darwey a sé wo toshô reyɔm, wo nemwishish.", "5": "E nɔngɔ̂s vemo de be sap ɛ pyɛ̂ re,\nê sang ye bam na wuna-na-sira mɛ wɛt.", "6": "A dura a bemat mɛ gbɔng reto mɛ,\na nɔng ɛn bavwêl yére dyuk.", "7": "Mwa pyɛ́ de e ra ya sé ryat ko ya sé tyɛng.\nBe tɔk tɛ̀ gap e ra mwa badu mɛ,", "8": "ba sé tsak o, ba sé tyɛng,\nba yong vɛ yaga neshey gbak-gbak.", "9": "A tɛ̀ bemat mɛ washak,\na wuna sira hê nesheneshey na yɛn.\nA sé wo jɛrɛ. Bé wok bengyip mɛ!", "10": "Sap in Dagwi Darwey.\nYemo yɛ a pyɛ ye mɛsɛng ye sɛ̂ netsitsɛng.\nMwa vemo de be ra ano bê sɛ̀ tɔk.\nTik be re nuyel na somô Dagwi nesheneshey!"}