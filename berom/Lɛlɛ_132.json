{"1": "À Dagwi Darwey bare na Davit,\nna mwa reyɔm mɛ,", "2": "na sira de a sira a hwo,\nna sira de a sira a Dagwi wo Yakɔp.", "3": "Mwin mê yel e bûk lɔ hom wɛt;\nkɛ me dyɛng e gwat hom.", "4": "Mê ro a bayis hom nevwa,\nmê tē gumat wɛt,", "5": "sɛ̌ ma sɛ̀ a Dagwi Darwey kwɔn,\nkwɔ̂n sangal yaga Dagwi wo Yakɔp de a dal na nerey!", "6": "Mwin, wot a wok rehâ Kundung Wuna-na-Sira e Ɛfrata,\nwot a sɛ̀ gwɛ e hêy Yaar.", "7": "Wot ê yel e buk mɛ,\nwot re fongol e nuyel mɛ.", "8": "À Dagwi Darwey, sogo vɔk e kwɔ̂n pɔngɔ mo,\nhwo na kundung mo.", "9": "Tik bepiris mo be sila na tsak o,\ntik na vemo de ba nɔng bato mɛn na hwo be ra biibi.", "10": "Yaga mwât fwom mo Davit,\nhwo kwon ye zak a womo de hwà ga shushu a yɛ něy wɛt.", "11": "Dagwi Darwey a ga sira a Davit, sirâ mwin, e to ɛ re bama wɛt,\n“Mê tɛ̀ hwak e ji nèy bewen mo e gwofwa negwɔm mo.”", "12": "Ka sede nèy bewen mo nê gyeng wuna-na-sira na nuha de mê basa a yɛn,\nano besɔ mɛn bê tut e ra gwofwa negwɔm mo gbak-gbak arɔng.", "13": "Dagwi Darwey a ga kasa Siyɔn,\na simo wɛ yaga kwɔ̂n sangal mɛ.", "14": "Hemo hɛ a kwɔ̂n sangal hom gbak-gbak,\ne ngamo de mê sangal ɛ yaga ma ga simo ano.", "15": "Mê tɛ̀ nerat e gban wɛ yɔkyɔk,\nmê nɔ̂ng bepɛ̂ng wɛ pyɛ̂ re.", "16": "Mê kyiri bepiris mɛn na sêy neken sede pyɛ banga,\nvê nɔ̂ng bato mɛn bê ra biibi.", "17": "E Siyɔn o mê tɛ̀ hwak e ji yerê Davit gbɔng gwɔ̀m,\ne hwomo kawɛ gbɔng gwɔ̀m de ma kasa ê nɛp sede negbey.", "18": "Mê kyiri vê repugu mɛ na rekyen,\ne ra yɛ kpîn negwɔm mɛ wô tē bwerep."}