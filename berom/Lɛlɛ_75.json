{"1": "Wot a feng a hwo, à Dagwi,\nwot a feng, yaga hwà sé bagat na wot!\nBemat e kagwa be ha e ra pyɛ̂ bes de hwà ga ra.", "2": "Hwà ye, “Ma ga yɛrɛ jeng\nde mê gas shɔt e tē.", "3": "Jeng de jey ye digis,\nko bemat de ba sé sangal e ji yɛ be vow,\nme, me kaba retîs yɛ na re tumal gak.", "4": "Me yâng vemo de be dak kaa,\n‘Tik in dak kaa!’\nKo me yâng vê ragas neves,\n‘Tik in tôs bato yaga gap min.", "5": "Yin tos bato min\nkɛ yin paa kwas wɛt!’ ”", "6": "Vit a mwat hwak de e nusu yi e rwa rak kɛ wo ta,\nkɛ yi e hêy gbingiring\nde e tɔk tɛ̀ mwat a sè gbɔng o.", "7": "A sé e Dagwi de e ra shɔt,\ne gwɛ̌ a bemat behak nerey,\nko e tɛ̄t nerey behak.", "8": "Dagwi Darwey a vɔk keshi sɔ e vwɔ mɛ,\nka sila na nshî anap nane de ne tē puu, nemo de ba ga puru.\nE nɔ̂ng kawɛ mwat vwes e jey nshi mo,\ne tɛ̀ ɛn, be vo nɛ pere wɔ ye fip.", "9": "Ko me à me, mê ha tomông Dagwi wo Yakɔp neshey gbak-gbak,\nmê ra a yɛ lwɛlɛ na yom.", "10": "Ê wey na kaà bemat beves,\nko ê nɔ̂ng bemat berat reto."}