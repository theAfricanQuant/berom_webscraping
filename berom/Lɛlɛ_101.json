{"1": "À Dagwi Darwey, ma rɔda ra a hwo lwɛlɛ,\nmê ra lwɛlɛ̂ somo e ra nerat na gâs shɔt mō e tē.", "2": "Ma rɔda tē ngyɛ́k na me raa gwông bemat de ba sila gyat.\nE yɛ̌ jeng de hwô vey sɛlɛ me ɛ?\n \nMê sangal e gwong de gwa sila gyat\ne yɛnɛ̂ negwɔm hom.", "3": "Me simo pyɛ hom cak ye se na neves wɛt.\n \nMê kyɛ́ me tomông vemo de ba ga ye rɛng yi e raà Dagwi,\npyɛ cak yê wuna me na yɛn wɛt.", "4": "Mê kyɛ́ me nà se kang-gang,\nko pyɛ hom cak yê sè na râ neves wɛt.", "5": "Mê wey na mwat de e hat mwât vwara mɛ,\nmê niri na mwât tos to kɛ mwât paà kwas wɛt.", "6": "Mê jama vemo de ba sé vê tsak o e vwel o,\nna yɛn a sangal tanga me.\nWomo de e kyè e gwông bemat de ba sila gyat\na rɔda ra a me fwom.", "7": "Vit a mwat de e ragas bɔs de ê nàra e lɔ hom,\nvit a mwât kwɛlsɛng de ê sangal na me.", "8": "Kanɛ nagasi mê weres na vemo de ba sé beves e vwel o,\nmê kàsa bemât râ neves yi e gbɔng repomô Dagwi Darwey."}