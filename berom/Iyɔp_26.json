{"1": "Iyɔp a hanat a ye,", "2": "“Di de hwà ga sɛlɛ womo de vit a hɛ na gap,\nhwo, hwà sey womo de a sé gbɛrɛk.", "3": "Hwà ga vo redu á womo de vit a hɛ na tɔk redu,\nko hwó vos a me byǎ vit a yɛnɛ.", "4": "E wa de a ha a hwo neha de hwà ha ɛ,\nko e hê gabik de ha tɛ̀ hwà ha yerê neha nemo ɛ?", "5": "Bevuvwel be vow ding-ding,\nretîs nshi na pyɛ́ de ya sé sangal e ji mo.", "6": "Sak, wa sé pyot e nuyêl Dagwi,\nkwɔ̂n wey ha vɔk pyɛ bâng hɛ wɛt.", "7": "Dagwi a lasha lagwi e rwa bato,\na tɛ̀ retîs jey e ra vit à pyɛ.", "8": "A tula nshi e ji relê rwak mwangalang,\nko rele mo, re ka sāta hɛ wɛt.", "9": "Dagwi e kyiri gwofwa sangâl negwɔm mɛ,\nko e ra rak gwɛ e lasha ɛ bale.", "10": "A wɔrɔ yɛnɛ̂ nshi\nna a dura mɛ yɛnɛ̂ negbey na lwil.", "11": "Sesêk lagwi ba vow,\nbà digis yaga gyong mɛ.", "12": "Yi na reto mɛ a tɛ̀ gworep gwo sǎ yuu,\nna netsitsɛng a bunut gwalwêl nshi.", "13": "Na nesong mɛ, larwak wa rɛng ɛ,\nvwɔ̂ gap mɛ gwa ló mazɛrɛ gworep.", "14": "Ko yēmo, ya sé tyɔng e ji tomong mɛ,\nhyet zɔng de wot e wokos e ra yɛ;\nWa e kyɛm a tɔk gap reto mɛ ɛ?”"}