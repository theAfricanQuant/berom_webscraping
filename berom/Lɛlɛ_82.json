{"1": "Dagwi a ga yong ɛ́ e gwofwa negwɔm mɛ,\na sé kyè na tula e tê bemat-lagwi, e yɛt shɔt.", "2": "E ha, “Yin e gas shɔt e tē wɛt!\nYin e raa bamâ vê buru!\nVɔk e yɛ̌ jeng de yin ê ra ano ɛ?", "3": "Nduga, yin dul bepɛng tanga nehyɛn.\nGas in shɔt e tē á vemo de vit a hɛn na sɛlɛ\ntanga vemo de be midra a yɛn shɔt e tē.", "4": "Sey in vemo de vit a hɛn na gap\ntanga vemo de be jama sɛlɛ yi e vwɔ̂ vê neves.", "5": "“Yin a tɔk pyɛ cak wɛt,\nyin a vɔk netsitsɛ̂ng pyɛ cak wɛt,\nyin a sé kyè e ji lwil e jeng de tîs jey ha sé digis.", "6": "“Ma ga ye, ‘Yin a sé bemat-lagwi,\nyin a sé nèy hom, Me De Ma Dal Na Reto Mwa.", "7": "Ko mwa ano, yin ê ku sede bemasi,\nnerey min nê tɛ́t ɛ sede ne mwât nuyel de a dun fwom mɛ.’ ”", "8": "Sogo, à Dagwi, ra a jey shɔt,\nyaga yére bemât jey mwa ba sé bemo!"}