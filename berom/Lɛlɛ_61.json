{"1": "À Dagwi, wok sesin hom,\nwet betong na won hom!", "2": "Me yila hwo yi e vwel duk de ha sé yikyik,\nyaga yey hom ya ga kuyɛ.\n \nSɛlɛ me wɔ tut e ra gwopwomol,\nna me sɛ̀ kwɔ̂ng dal.", "3": "Hwà sé a me kwɔ̂n lɛrɛ,\ngbɔng kwɔ̂n dal de mê tele vɔk ɛ,\nde bemât repugu hom bê ra me wɛt.", "4": "Tik me sangal e buk mō nesheneshey,\ndul me, sede congot ye gunung nèy yɛ.", "5": "À Dagwi, hwà ga wok vonu de ma ra a hwo,\nhwà ga nɔng me pyɛ de hwo nɔngɔ̂s vemo de be sap o.", "6": "Gwɛ̌ a gbɔng gwɔ̀m pɔlɔ lis,\ntik na a se kwen wɔ̀ sɛ̀ nezamang.", "7": "Tik na hwo se tanga yɛ e ji negwɔm mɛ kayɛ jeng,\ndul ɛ na nerat tanga tsak o mō.", "8": "Ano kwong, mê ra a hwo lwɛlɛ na yom jojot,\nko ma rɔda sila vonu de ma ra a hwo hemo à tuk e ra hemo à tuk."}