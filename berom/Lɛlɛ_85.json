{"1": "À Dagwi Darwey, hwà ga dura nerat na vwel de ha sé mō,\nhwà ga to suna yerê Yakɔp.", "2": "Hwà ga hala burû bemat mō,\nhwà ga fugut a yɛn banɛn mɛn mwa.", "3": "Hwà tik shom mō,\nhwà yɛklɛ shom mō de yá tē puu.", "4": "To suna hot, à Dagwi, mwât sey ot,\ntik râ shom na wot!", "5": "Hwà rɔda ra shom na wot gbak-gbak arɛt?\nShom mō yê nàra wɔ sɛ̀ nezamang a?", "6": "To turu hot, yaga na wot, bemat mō,\nwot a vɔk yey pyɛng na hwo.", "7": "À Dagwi Darwey, dura a wot nerat mō,\nko hwo vey sey ot!", "8": "Ma sé wet betong na pyɛ de Dagwi Darwey a sé ha.\nE ha hâ sangâl netyang yaga bemat mɛ,\nyaga vemo de ba sé pang na yɛ,\nko be to doyo e netɔn mɛn wɛt.", "9": "Mwin, a sé e yong ɛ, na a sey vemo de be sap ɛ,\nna gbɔng nerey mɛ ne se e vwel mot.", "10": "Dagwi de a tɛ̀ yey na BeIsrayɛl,\ntanga BeIsrayɛl de ba sé pang na yɛ bê man.\nBeIsrayɛl de be gyeng ha mɛ ba rɔda sɛ̀ netyang\nde e nɔng vemo de a tɛ̀ yey na yɛn.", "11": "BeIsrayɛl de ba sé pang na Dagwi\nba rɔda nára vɔ mɛn yi e jey,\nko Dagwi de e ye waa a BeIsrayɛl ko tyɔng wɛt\na rɔda bɛrɛng yi e lagwi.", "12": "Ey, Dagwi Darwey ê nɔng ot pyɛ́ de ya sé ryat,\nko wot ê sɛ̀ bwal rwat e vwel mot.", "13": "Dagwi a sé cik, negwɔn a nane de ne kyè e nuyel mɛ sede mwât mok,\nko ne yong gwong yaga yɛ."}