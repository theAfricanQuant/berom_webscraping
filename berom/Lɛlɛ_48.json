{"1": "Dagwi Darwey a sé gbɔng wo nerey!\nBē nɔng ɛ nerey ding-ding e ji repomo de ra sé remɛ.\nRaku de a tik jaram yaga yɛ", "2": "wa sé rwat, wa sé lwis vɔk e rak o.\nWo vey a jey mwa na yey pyɛng.\nRaku Siyɔn wɛ a rakû Dagwi wo mwin o,\nkwɔn a hane de repomô gbɔng gwɔ̀m ra sé ɛ.", "3": "Dagwi a sé e ji repomo mo, na a dul rɛ,\na ga dura, yɛ wɛ à kwɔ̂n dâl bemât repomo mo.", "4": "Begbɔng begwɔ̀m ba wuna hɛn,\nmwa hɛn ba hwo e ra repomo mo.", "5": "Ko jeng de yɛn a di rɛ, a yang ɛn kpɔrɔk,\nbengyip ba vo ɛn, a sé a yɛn kpɛɛ.", "6": "Ba vow sedesi\nsede hwā e ra bakwot,", "7": "sede bemat e ji begbɔng bedwa-nshi\njeng de gûl gap gwo kangat vɛ.", "8": "Wot a ga kana wok hâ pyɛ́ yemo mwa,\nko a remo, wot a ga di yɛ̄ e ji repomô Dagwi mot,\nyɛ Dagwi Darwey, Dâ Jey Mwa.\nYɛ ê gyeng repomo mo tyang neshey gbak-gbak.", "9": "À Dagwi, e ji Duk Re a Hwo Fongol,\nwot e tɔrɔng e ra nerat de hwó dura a wot.", "10": "E kagwa, bemat be somo hwo,\nhwà vɔk za e jey mwa.\nHwó di wɛng na vwɔ̂ gap mō.", "11": "Tik na bemât Raku Siyɔn be vɔk yey pyɛng!\nTik na bemât bapomô Yuda be rɛ̌ na nzem,\nyaga hwó gas badu e tē!", "12": "Rɔnɔ hin Siyɔn, kyě gwɔsɔ hin wɛ,\nbara hin betyon wɛ,", "13": "bɛrɛng hin yɛɛlɛl bejwa-duk na nekwɔn dal o.\nAno kwong, yin ê tɔk ha a nezamang min ne véy:", "14": "“Yàa! Dagwi wo reto a womo!\nA sé Dagwi mot gbak-gbak,\nko ê kyè na wot kayɛ jeng.”"}