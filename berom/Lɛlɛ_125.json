{"1": "Vemo de ba tɛ̀ gap e ra Dagwi Darwey\nba sé sede Raku Siyɔn\nde bê tɔk sek wɛ wɛt, ko wa sé gbak-gbak.", "2": "Sede remo de beraku ba gwɔrɔ Yɛrusalɛm,\nano de Dagwi Darwey e gwɔrɔ bemɛ,\nyi a remo gbak-gbak.", "3": "E tik vê neves be re negwɔm kayɛ jeng e vwel de a nɔng bemat mɛ wɛt;\nka ano wɛt, bemat mɛ mo bê tɛ̀ vɔ mɛn e râ neves arɔng.", "4": "À Dagwi Darwey, dura nerat na vemo de ba sé berat,\nna vemo de neyey mɛn na sé yɛt.", "5": "Ko vemo de ba doyo vɔk e begwong beves mɛn,\ntɛ̀ ɛn, be kyè tanga vemo de be ragas neves.\nNetyang na nerat ne sè e ra Israyɛl!"}