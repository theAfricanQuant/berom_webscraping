{"1": "Lagwi wó dura gbɔng nerêy Dagwi kyɛrɛng,\ngwi, pwɛl na netangacɛn ba sé fwôm vwɔ mɛ.", "2": "Hemo a gasi e ra hemo he ha e ra gbɔng nerey o,\nhemo a turuk e ra hemo he shara nɛ arɔng.", "3": "Vit a tîn ha de be ha,\nvit a fwɔ de be wok;", "4": "Mwa ano, yɛgɛt mɛn ye shara hɛ vɔk e mwa jey,\nbe wok yɛ e neyɛnɛ̂ jey mwa.\n \nE hwomo e ji lagwi Dagwi a yong kwɔn yaga gwi.", "5": "Gwo nusu sede rwâs gwel e bɔrɔs vey pom,\ngwo nusu sede mwât râ jɔgɔ de a vɔk cwey tele.", "6": "Gwo pɛrɛ yi e bak lagwi wok,\nko gwo gwɔsɔ wɔ̀ ta e yɛnɛ̂ wok.\nVit a pyɛ de ye tik nà wok nevɛ̌t gwɛ.", "7": "Basâ Dagwi Darwey ha sila gyat,\nhe turu bemat e ji sangal mɛn.\nHâ Dagwi Darwey ha sé pyɛ tɛ̂ gap,\nhe nɔngɔs netsitsɛng na vemo de ba bidɛ tɔk.", "8": "Badu Dagwi Darwey ba sila gyat,\nvemo de be gyenges vɛ be vɔk yey pyɛng.\nBadu Dagwi Darwey ba sé wɛshɛrɛk,\nbe wuma a bemat bayis.", "9": "Sâp Dagwi Darwey ha sé pyɛ ryat sizɔng,\nha vɔk nerat kayɛ jeng.\nBadu de Dagwi Darwey e nɔng ba sé tsak o,\nba sé cik mwa vɛ.", "10": "Ba dal celes dyam shinang,\nba dal shok na neta.", "11": "À Dagwi Darwey, e badu mō de be hwɔtɔ a me betong,\nyi na gyengês vɛ, me sɛsɛm gbɔng pyɔlɔ.", "12": "Wà de a tɔk neburu mɛ ɛ?\nTɛ̀ me haalal yi e neburu gawey.", "13": "Gyeng me yi e banɛ̂n garen,\ntik be vɔk reto e ra me wɛt.\nAno mê se vit a nɛn,\nbê sɛ̀ me na nɛ̂n kyɛ́ me hwo wɛt.", "14": "Tik na ha hom na bare hom he pɛngɛ a hwo yey.\nÀ Dagwi Darwey, hwà sé a me kwɔ̂n dal, hwó viri me!"}