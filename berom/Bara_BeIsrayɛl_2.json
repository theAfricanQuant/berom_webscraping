{"1": "Dagwi Darwey a ha a Mose na Aharon neha nemo ngan:", "2": "Kayɛ jeng de BeIsrayɛl bê tɛsɛ kwɔ̂n ye ngyɔk kawɛ mwat a rɔda tɛ̀ buk mɛ e nɛ̂n tuta gbɔng regyɛng mɛ, na e nɛ̂n ketuta lɔ mɛ. Ko ba rɔda tɛsɛ kwɔ̂n ye ngyɔk o mwa, na be rɔnɔ mɛ bûk sangâl Dagwi, ko be nɔng tyɛl na buk o.", "3": "Gbɔng regyɛng de ra sé e nɛ̂n tuta Yuda, e bagyɛng mɛn, ba rɔda tɛ̀ kwɔ̂n ye ngyɔk mɛn e rwa rak.\nMwât nuyel mɛn, yɛ à Nashon, hwêy Aminadap;", "4": "nepyak mɛn na sé gu kuru bataama na vɛ banaas na naga betyiimin .", "5": "Yerê Isakar yê tɛ̀ kwɔ̂n ye ngyɔk mɛn bagat na yɛn.\nMwât nuyel mɛn, yɛ à Nɛtanɛl, hwêy Zuwar;", "6": "nepyak mɛn na sé gu kuru batungun na vɛ banaas na naga benaas .", "7": "Yerê Zɛbulun yê tɛ̀ kwɔ̂n ye ngyɔk mɛn bagat na yɛn arɔng.\nMwât nuyel mɛn, yɛ à Ɛliyap, hwêy Hɛlɔn;", "8": "nepyak mɛn na sé gu kuru batungun na vɛ bataama na naga benaas .", "9": "Mwa nepyak gbɔng regyɛng Yuda: gu naga na kuru rwit na vɛ batyiimin na naga benaas . Yɛn vɛ de yɛn a rɔda susu kwɛngɛl.", "10": "Gbɔng regyɛng de ra sé e nɛ̂n tuta Rubɛn, e bagyɛng mɛn, ba rɔda tɛ̀ kwɔ̂n ye ngyɔk mɛn e rwa batin.\nMwât nuyel mɛn, yɛ à Ɛlizur, hwêy Shɛdɛyur;", "11": "nepyak mɛn na sé gu kuru banaas na vɛ batyiimin na naga betungun .", "12": "Yerê Simɛyɔn yê tɛ̀ kwɔn ye ngyɔk mɛn bagat na yɛn.\nMwât nuyel mɛn, yɛ à Shɛlumiyɛl, hwêy Zurishadai;", "13": "nepyak mɛn na sé gu kuru batungun na vɛ shabatat na naga betat .", "14": "Yerê Gat yê tɛ̀ kwɔ̂n ye ngyɔk mɛn bagat na yɛn arɔng.\nMwât nuyel mɛn, yɛ à Ɛliyasaf, hwêy Dɛyuwɛl;", "15": "nepyak mɛn na sé gu kuru banaas na vɛ batungun na naga betyiimin na kuru batungun .", "16": "Mwa nepyak gbɔng regyɛng Rubɛn: gu naga rining na kuru batungun na rɛ rining na naga benaas na kuru batungun . Yɛn vɛ de yɛn a rɔda raa na kwɛngɛl.", "17": "E bama mo, BeLevi ba rɔda kyè e tê bagbɔng bagyɛng baba mo — rê yel na rê bama, ko yɛn ê hashe bûk sangâl Dagwi. Karɛ gbɔng regyɛng rê kyè tyɛng na yerê sangal de ba yong a rɛ, karɛ e nɛ̂n tuta rɛ.", "18": "Gbɔng regyɛng de ra sé e nɛ̂n tuta Ɛfrayim, e bagyɛng mɛn ba rɔda tɛ̀ kwɔ̂n ye ngyɔk mɛn e rwa ta.\nMwât nuyel mɛn, yɛ à Ɛlishama, hwêy Amihut;", "19": "nepyak mɛn na sé gu kuru banaas na naga betungun .", "20": "Yerê Manase yê tɛ̀ kwɔ̂n ye ngyɔk mɛn bagat na yɛn.\nMwât nuyel mɛn, yɛ à Gamalyel, hwêy Pɛdazur;", "21": "nepyak mɛn na sé gu kuru batat na vɛ baba na naga beba", "22": "Yerê Bɛnyamin yê tɛ̀ kwɔ̂n ye ngyɔk mɛn bagat na yɛn arɔng.\nMwât nuyel mɛn, yɛ à Abidan, hwêy Gidɛyɔni;", "23": "nepyak mɛn na sé gu kuru batat na vɛ batungun na naga benaas .", "24": "Mwa nepyak gbɔng regyɛng Ɛfrayim: gu naga rining na gu rwit, na naga gwining . Yɛn vɛ de yɛn a rɔda raa na kwɛngɛl.", "25": "Gbɔng regyɛng de ra sé e nɛ̂n tuta Dan, e bagyɛng mɛn ba rɔda tɛ̀ kwɔ̂n ye ngyɔk mɛn e rwa bato.\nMwât nuyel mɛn, yɛ à Ahiyɛzɛr, hwêy Amishadai;", "26": "nepyak mɛn na sé gu kuru batyiimin na vɛ baba na naga betaama .", "27": "Yerê Ashɛr yê tɛ̀ kwɔ̂n ye ngyɔk mɛn bagat na yɛn.\nMwât nuyel mɛn, yɛ à Pagiyɛl hwêy Ɔkran;", "28": "nepyak mɛn na sé gu kuru banaas na wɛ gwining na naga betungun .", "29": "Yerê Naftali yê tɛ̀ kwɔ̂n ye ngyɔk mɛn bagat na yɛn arɔng.\nMwât nuyel mɛn, yɛ à Ahira, hwêy Ɛnan;", "30": "nepyak mɛn na sé gu kuru batungun na vɛ batat na naga benaas .", "31": "Mwa nepyak e gbɔng regyɛng Dan: gu naga rining na kuru batungun na vɛ bataama na naga betyiimin . Yɛn vɛ de yɛn a rɔda raa na kwɛngɛl.", "32": "Mwa nepyak BeIsrayɛl de ba ga vey tô como, vemo de ba jɛk baza mɛn e gbɔng regyɛng mɛn, regyɛng o regyɛng o, na sé gu naga batyiimin na vɛ batat na naga betungun na kuru batungun .", "33": "Ko ba bara BeLevi e ji mɛn wɛt, tyɛng na nu de Dagwi Darwey a nɔ̂ng Mose.", "34": "Ano BeIsrayɛl yɛn a ra kayɛ pyɛ tyɛng na pyɛ de Dagwi Darwey a nɔ̂ng Mose nu. Yɛn a sangal, kawɛ e nɛ̂n tuta mɛ, ko yɛn a kyè kwɛngɛl, kawɛ e lɔ mɛ na ruhup mɛ."}