{"1": "Dagwi Darwey a sé gbɔng gwɔ̀m!\nTik bemât jey be rɛ̌ na nzem,\ntik mwa vemo de ba sé sangal e bazik be vɔk yey pyɛng!", "2": "Bale basit be rɔnɔ hɛ,\ntîs negwɔm mɛ hɛ a gâs shɔt e tē na gyêng badu.", "3": "Kya hê kwey e yel mɛ,\nhê re mwa bemât repugu mɛ.", "4": "Nedɛbɛt mɛ ne tɛ̀ negbey e ra jey,\njey ye di, ko ye digis.", "5": "Beraku be tē ywey e nuyêl Dagwi Darwey, Dâ Jey Mwa\nsede negang bagat na kya.", "6": "Lagwi wo tē, “Dagwi e gas shɔt e tē!”\nKo bemat mwa be bɛrɛng gbɔng nerey mɛ.", "7": "Mwa vemo de be re a pyɛ́ de ba yong fongol,\nmwa vemo de be dak gèy na yɛ de ya sé yapyi zɔng, bê sɔ rekyen.\nMwa cī yê re a Dagwi Darwey fongol.", "8": "Jeng de bemât Siyɔn ba wok ano, ba vɔk yey pyɛng,\nbemât bapomô Yuda bê rɛ̌ na nzem,\nyaga yɛrɛ̂ shɔt mō, à Dagwi Darwey.", "9": "Dagwi Darwey hwà dal na reto mwa e jey.\nHwà dal mwa cī na reto ding-ding.", "10": "À yin de yin e tɛ̀ yey na Dagwi, kyɛ́ in neves.\nE gyeng nekên vemo de ba sé pang na yɛ,\ne seres hɛn yi e vwɔ̂ bemat beves.", "11": "Nerât Dagwi nê sè e ra vemo de be gyeng ha mɛ, sede negbey,\nnê pɛngɛ neyey vemo de ba sé yɛt.", "12": "Vɔk in yey pyɛng na Dagwi Darwey, à yin bemat berat!\nBàre hin, yɛ a sé wo jɛrɛ, ko yin feng a yɛ!"}