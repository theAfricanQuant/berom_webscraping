{"1": "À Dagwi, hwo man nu, hwo wey ɛ yuu wɛt!\nHwo ye jaram wɛt!", "2": "Di, bemât repugu mō ba ga doyo e ra hwo,\nvemo de be kyɛ́ ɛn hwo ba ga sogo a hwo nehywɛ.", "3": "Bé yong begwông repugu wɔ̀ sɛ̀ mɛ bemat mō,\nbe wuna nu mɛn, na be yong begwong beves\ne ra vemo de ba sé pyɛ̂ yey mō.", "4": "Yɛn e tē, “Tik wot a wey na BeIsrayɛl hywiri,\nko bê to wok reza mɛn wɛt!”", "5": "Yɛn e ra badu, ko myak a hɛn\nba simo be wuna to e ra hwo.", "6": "Yɛn vɛ a BeƐdɔm na BeIshmayɛl,\nBeMowap na BeHagar,", "7": "BeGebal, BeAmɔn, BeAmalɛk, BeFilisti,\ntanga bemât repomô Tur.", "8": "BeSirya ba wuna hɛn tanga yɛn,\nna be gwɛ̌ a BeAmɔn na BeMowap, vɛ a yerê Lɔt, gap.", "9": "À Dagwi, rá a yɛn sede hwà ra na BeMidyan,\nsede hwà ra na Sisera tanga Yabin e Rɔt Kishɔn.", "10": "Ba wey na yɛn e Ɛn-Dɔr,\nba tik bavin mɛn be bɔsɔ e hey.", "11": "Rá a begbɔng bemat mɛn sede bá ra a Ɔrɛp tanga Zeep,\nsede bá ra a Zeba na Zalmuna.", "12": "Yɛn mwa ba ye, “Tik na wot a sey ɛ vwel\nde ha sé hê Dagwi, na he tɛ́ ɛ mot.”", "13": "À Dagwi hom, tɛ̀ ɛn be tɛ́ ɛn sede berang de wula wa rung,\nsede byɛmɛ de ye raa gul.", "14": "Sè a yɛn sede kya de he re rehwot,\nsede nebelem kya de ne lolo e beraku.", "15": "Ró ɛn na gwogul rwak mō,\ntɛ̀ ɛn, be ye lot na sombabos mō!", "16": "À Dagwi Darwey, tik be tē det na rekyen,\nna be hwo jāma hwo.", "17": "Tik ɛn be sɔ rekyen,\nbe sangal e de tē lot neshey gbak-gbak,\ntik be wey e ji rekyen.", "18": "Tik yɛn a tɔk, hwo nju mo zɔng de reza mō à Dagwi Darwey,\nhwo nju mo à Dagwi De A Dal Na Reto Mwa e jey."}