{"2": "E jeng de Dagwi a yong mwasi a yong ɛ sede yɛ. A yong ɛn rwas na hwā. A tɛ̀ a yɛn nerat, ko a vo a yɛn rezâ Mwasi. Ngyɛrɛ̂ bazâ yerê mwasi wo mɛsɛng, yɛ̀ Adam, a het ngan:", "3": "Jeng de Adam a wul neshey naga na kuru batat  a vɔk hwey sede yɛ, a vo a hɛ rezâ Shɛt.", "4": "E bama mo, Adam a ros neshey naga rwit ; a vɔk nèy nehak bewen na behwong.", "5": "Mwa neshey Adam na sé neshey naga shabetat na kuru batat , a ku.", "6": "Jeng de Shɛt a wul neshey naga na nɛ netungun , a tɔ Ɛnɔsh.", "7": "E bama mo, Shɛt a ros neshey naga rwit na kuru shabatat na nɛ netaama , a vɔk nèy nehak bewen na behwong.", "8": "Mwa neshey Shɛt na sé naga shabetat na kuru na nɛ neba , a ku.", "9": "Jeng de Ɛnɔsh a wul neshey kuru shabatat , a tɔ Kɛnan.", "10": "E bama mo, Ɛnɔsh a ros neshey naga rwit na kuru na nɛ netungun , a vɔk nèy nehak bewen na behwong.", "11": "Mwâ neshey Ɛnɔsh na sé naga shabetat na nɛ netungun , a ku.", "12": "Jeng de Kɛnan a wul neshey kuru bataama , a tɔ Mahalalɛl.", "13": "E bama mo, Kɛnan a ros neshey naga rwit na kuru banaas , a vɔk nèy nehak bewen na behwong.", "14": "Mwa neshey Kɛnan na sé naga shabetat na kuru , a ku.", "15": "Jeng de Mahalalɛl a wul neshey kuru batyiimin na nɛ netungun , a tɔ Yarɛt.", "16": "E bama mo, Mahalalɛl a ros neshey naga rwit na kuru batat , a vɔk nèy nehak bewen na behwong.", "17": "Mwa neshey Mahalalɛl na sé naga rwit na kuru shabatat na nɛ netungun , a ku.", "18": "Jeng de Yarɛt a wul neshey naga na kuru batyiimin na nɛ neba , a tɔ Ɛnɔk.", "19": "E bama mo, Yarɛt a ros neshey naga rwit , a vɔk nèy nehak bewen na behwong.", "20": "Mwa neshey Yarɛt na sé naga shabetat na kuru batyiimin na nɛ neba , a ku.", "21": "Jeng de Ɛnɔk a wul neshey kuru batyiimin na nɛ netungun , a tɔ Mɛtusɛla.", "22": "E bama mo, a sè sangal e ji nesa na Dagwi neshey naga betat ; a vɔk nèy nehak bewen na behwong.", "23": "Mwa neshey Ɛnɔk na sé naga betat na kuru batyiimin na nɛ netungun .", "24": "Ɛnɔk a sè sangal e ji nesa na Dagwi, ko ba to di ɛ wɛt, yaga Dagwi a ga jut ɛ.", "25": "Jeng de Mɛtusɛla a wul neshey naga na kuru rwit na nɛ netaama , a tɔ Lamɛk.", "26": "E bama mo, Mɛtusɛla a ros neshey naga betaama na kuru rwit na nɛ neba , a vɔk nèy nehak bewen na behwong.", "27": "Mwa neshey Mɛtusɛla na sé naga shabetat na kuru batyiimin na nɛ shanetat , a ku.", "28": "Jeng de Lamɛk a wul neshey naga na kuru rwit na nɛ neba , a tɔ hwey.", "29": "Ko a ye, “Yi e vwel de Dagwi Darwey a kana kyini, hwey hemo hê vey a wot na pɔngɔ yi e reyɔ̂m fwom mot mwa.” Yaga ano, a vo a hɛ rezâ Nowa.", "30": "E bama mo, Lamɛk a ros neshey naga betungun na kuru shabatat na nɛ netungun , a vɔk nèy nehak bewen na behwong.", "31": "Mwa neshey Lamɛk na sé naga betaama na kuru bataama na nɛ netaama , a ku.", "32": "Jeng de Nowa a wul neshey naga betungun , a vɔk nèy netat Shɛm, na Ham tanga Yafɛt."}