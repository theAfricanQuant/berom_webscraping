{"1": "Dagwi Darwey a sé gbɔng gwɔ̀m!\nA sé sangal e ra gwofwa negwɔm mɛ e ra bekɛrup,\nyére bemât jey ye vow e nuyel mɛ,\nko jey ye digis.", "2": "Dagwi Darwey a dal na reto mwa e Siyɔn,\ne re negwɔm e ra mwa yére bemât jey.", "3": "Tik kawɛ mɛn a somo hwo,\nhwo à Dagwi, hwà sé gbɔng o, pyɛ sap!\nHwo zɔng, à Dagwi.", "4": "À gbɔng gwɔ̀m, reto ra sé na hwo.\nHwà tɛ̀ bayis mō, na hwo di, be gas shɔt e tē,\nvit a simô to e ji BeIsrayɛl.\nHwó simo, hwo di, be gyeng badu mō.", "5": "Nɔng in Dagwi Darwey, Dagwi mot nerey!\nRé in a yɛ fongol e gwofwa negwɔm mɛ!\nYɛ zɔng, à Dagwi.", "6": "Mose na Aharon bá sè e ji bepiris,\nSamwɛl arɔng á sè e ji vemo de bá yila hɛ.\nYɛn á ra won na yɛ, ko á hanat a yɛn.", "7": "Á ha na yɛn yi e rele,\nko yɛn á gyeng ha na badu mwa de á nɔng ɛn.", "8": "À Dagwi Darwey, Dagwi mot, hwà hanat a yɛn.\nHwà hala a yɛn banɛn mɛn,\nko jeng de yɛn a buru, hwà tabak hɛn.", "9": "Nɔng in Dagwi Darwey, Dagwi mot nerey!\nRé in a yɛ fongol wɔ̀ sɛ̀ raku de a tik jaram yaga yɛ.\nYɛ zɔng, à Dagwi."}