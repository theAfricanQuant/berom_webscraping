{"1": "À Dagwi Darwey, Dagwi mot, me tɛ̀ bayis hom e ra hwo,\nhwo de hwà sé sangal e gwofwa negwɔm mō e lagwi.", "2": "Ey, sede mwât fwom e tɛ̀ bayis e ra dalɔ mɛ,\nsede hwông fwom e tɛ̀ bayis e ra delɔ mɛ,\nano de wot e tɛ̀ bayis mot e ra hwo, à Dagwi Darwey, Dagwi mot,\nna hwo wok nemwishish mot.", "3": "À Dagwi Darwey, wok nemwishish mot!\nWok nemwishish mot, yaga wot a ga sɔ dusa de ha ga vey.", "4": "Vemo de ba sé bɛs be byɛs ot,\nbemât dâk kaa be dusa hot. Wot ê tɔk niri wɛt!"}