{"1": "Gyam na Farawo gbɔng gwɔ̀m Misra a hwo Gaza na como, Dagwi Darwey a ha na Yirmiya e ra BeFilisti.", "2": "A ye,\n“Di! Nshi na sé sogo e rwa bato,\nko nê yi na gap sede rɔt de ha tɛ̀ tɛmɛ.\nNê bang vwel o na kayɛ pyɛ de ya sé e ji hɛ,\nna gbɔng repomo tanga bemat de ba sangal e hwomo.\nBemat bê dak sekun yaga sɛlɛ,\nkawɛ mwat e jey ê tosho ding-ding.", "3": "Yɛn ê wok wus bekwok bol bedwa,\nna lwɛ́lɛ bekyɛkyɛ bedwa, na nèngyágarak bol bekyɛkyɛ mo.\nBeda bê toyo yaga nèy mɛn wɛt,\nvɔ mɛn bê sè pang e bahagat mɛn.", "4": "Jeng ya ga vey\nna be wey na BeFilisti\nna be dul yi e Tur na Sidɔn\nmwa mwat sɛlɛ de a tɛt ɛ.\nMe Dagwi Darwey, mê wey na BeFilisti,\nna bwang vê bakwogom Kaftor.", "5": "Gbɔng lashe yey ha ga vey a bemat Gaza,\nko bemat Ashkɛlɔn ba nàra yuu.\nBwang BeFilisti yerê vê hwɔ̀k,\nvɔk e yɛ̌ jeng de yin ê yɛt babek min ɛ?", "6": "Yin ê tosho yin tē, ‘Wal como Dagwi Darwey!\nHwô sǎ e de tow bemat vɔk e yɛ̌ jeng ɛ?\nTo o vɔk e fwal mo,\nsangal e hwomo, na hwo pɔng!’", "7": "Ko wô pɔng e rɛ,\nremo de ma ga nɔng wɛ fwom na wo ra ɛ?\nMa ga nɔng wɛ nu na wo hwo e ra Ashkɛlɔn,\nna bemat de ba sangal e vwa gworep.”"}