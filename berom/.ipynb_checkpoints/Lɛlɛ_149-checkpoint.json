{"1": "Somo hin Dagwi Darwey!\nRa in a yɛ lwɛlɛ pwas;\nsomo hin hɛ e tulâ bemat mɛ de ba ga nɔng bato mɛn.", "2": "Tik Israyɛl a vɔk yey pyɛng sizɔng na mwât yong mɛ,\ntik bemât Siyɔn be vɔk yey pyɛng na nzem yaga gbɔng gwɔ̀m mɛn.", "3": "Tik be somo reza mɛ e rɛɛ,\ntik be ra a yɛ lɛlɛ̂ somo na bing na yom kwo;", "4": "Dagwi Darwey e pɛngɛ yey na bemat mɛ,\ne nɔ̂ng vê dyɛ̂ng to nerey na neken.", "5": "Tik vemo de ba ga nɔng bato mɛn be ra nzem yaga dî wɛng mɛn,\ntik be ra biibi e dyɛngɛ.", "6": "Tik be gbɔ jeng de ba sé somo Dagwi,\nna bewal de ba sé vootot e kawɛ bak e vɔ mɛn;", "7": "na be tala mɛ yére bemât jey,\nna tabâk bemat o,", "8": "be rɔgɔs begbɔng begwɔ̀m mɛn na ngyang,\nbemat nuyel mɛn na ngyâng dyam,", "9": "be yɛrɛ a yɛn shɔt de ba jɛk,\nhemo hɛ a nerey na mwa vemo de ba ga nɔng bato mɛn.\nSomo Dagwi Darwey!"}