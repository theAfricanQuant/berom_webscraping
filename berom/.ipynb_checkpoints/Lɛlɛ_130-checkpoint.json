{"1": "À Dagwi Darwey, ma tosho a hwo,\nyi e ji neciwil.", "2": "À Darwey wet betong na sesin hom,\nwet betong na dâk gabɔk hom yaga toshô reyɔm.", "3": "À Dagwi Darwey, ka hwó jɛkɛs banɛn,\nà Darwey, wa ê hywit ɛ ɛ?", "4": "Retô halsâ banɛn ra sé na hwo,\nano bê sap o.", "5": "Me bɛrɛng a Dagwi Darwey, me bɛrɛng a yɛ,\nMa sɛt yey hom e ra ha mɛ.", "6": "Me bɛrɛng a Dagwi Darwey a dal vê bɛɛ̀ nekanang de be gyeng,\ngasi he ye gbey, me dal vê bɛɛ̀ nekanang de be gyeng gasi he ye gbey.", "7": "À Israyɛl, sɛt yey e ra Dagwi Darwey,\nyaga na Dagwi Darwey, tɛ̂ yey ha sé,\nna yɛ, gbɔ̂ng retô vibis ra sé.", "8": "A rɔda viri Israyɛl yi e banɛn mɛn mwa."}