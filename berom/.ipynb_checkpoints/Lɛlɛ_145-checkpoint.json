{"1": "Mê ha hâ gbɔng nerey mo a Dagwi, gbɔng gwɔ̀m hom,\nmê somo reza mo gbak-gbak.", "2": "Kahɛ tuk mê somo hwo;\nmê somo reza mo nesheneshey.", "3": "Dagwi Darwey a sé wo nerey,\ntik be somo hɛ yɔkyɔk,\nnerey mɛ na dal gâp mara.", "4": "Bê somo tomong mo yi e zamang hemo wɔ e hek,\nbê ha gbɔng tomong mo.", "5": "Mê ha e ra gbɔng nedyɛt nerat mo,\nna e ra tomong mo ve langat.", "6": "Bê ha e ra tomong mo ve bengyip,\nmê ha gbɔng nerey mo.", "7": "Yɛn ê ha pyak e ra nerat mo,\nbê ra lwɛlɛ e ra tsak o mo.", "8": "Dagwi Darwey a sé wo nerat, wo toshô reyɔm.\nE ra shom ziri wɛt,\nko e dura a bemat nerat mɛ ding-ding.", "9": "E dura nerat na mwa bemat,\nnemwishish mɛ na sé e ra mwa yông vɔ mɛ.", "10": "À Dagwi Darwey, mwa pyɛ́ de hwà yong yê somo hwo,\nmwa vemo de ba ga nɔng bato mɛn na hwo bê somo hwo.", "11": "Yɛn ê ha e ra gbɔng nerey segwɔm mō,\nbê ha e ra reto mo;", "12": "na be dura mɛ gbɔng tomong mo e ji bemat,\nna gbɔng nerêy nedyɛt nerât segwɔm mo.", "13": "Segwɔm mo sa sé gbak-gbak,\nkwɔ̂n rê negwɔm mo ha sé wɔ e mwa nezamang.", "14": "Dagwi Darwey e gyep mwa vemo de be tē bugurɛk,\ne sogo na vemo de ba ga gaba.", "15": "Mwa pyɛ́ de hwà yong ye bɛrɛng a hwo,\nhwô nɔng yɛ pyɛ̂ re e jeng o;", "16": "Hwo nɔ̂ng yɛ washak,\nhwo re na kayɛ pyɛ cen sɛ̌ ya sirik.", "17": "Dagwi Darwey e ra tsak o e mwa begwong mɛ,\ne ra tsak o e mwa pyɛ de e ra.", "18": "A sé bagat na mwa vemo de be yila e ra yɛ,\nna mwa vemo de be yila hɛ na tsak o.", "19": "E nɔ̂ng vemo de be sap ɛ pyɛ́,\ne wok tosho mɛn, e sey ɛn.", "20": "E dul mwa vemo de ba tɛ̀ yey na yɛ,\ne wey na mwa vê neves.", "21": "Mê somo Dagwi Darwey,\ntik mwa yông vɔ mɛ be somo reza mɛ gbak-gbak."}