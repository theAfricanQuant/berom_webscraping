{"1": "Somo hin Dagwi Darwey!\nÀ neken hom somo Dagwi Darwey.", "2": "Mê somo Dagwi Darwey, gbak de ma sé kwen;\nmê ra a Dagwi hom lɛlɛ̂ somo gbak de ma sé kwen.", "3": "Hwo tɛ̀ gap e ra nèy gwɔ̀m wɛt;\nkɛ mwasi de ê tɔk sey o wɛt.", "4": "Jeng de e ku ê to ɛ fongol;\ntuk hane mo báre mɛ he tala hɛ.", "5": "Wo yey pyɛng a womo de a vɔk Dagwi wo Yakɔp yaga sɛlɛ,\nde e sɛt yey e ra Dagwi Darwey, Dagwi mɛ;", "6": "Womo de a yong jey na lagwi,\nberep na pyɛ̂ mwa de ya sé e ji vɛ,\nde e gyeng sira gbak-gbak;", "7": "de e gas shɔt e tē a vemo de be tak a yɛn,\nde e nɔng pyɛ̂ re na vê vyong,\n \nDagwi Darwey e tɛ̀ vê lɔ̂ ngyang washak,", "8": "e wuma a bebók bayis,\ne ye cik à vemo de ba ga gaba,\ne tɛ̀ yey na vemo de ba sé cik e bayis mɛ.", "9": "Dagwi Darwey e dul bekɛnɛt;\ne sɛlɛ bekuma na nehyɛn,\ne wey na begwong vê neves.", "10": "Dagwi Darwey ê re negwɔm gbak-gbak,\nÀ Siyɔn, Dagwi mo ê re negwɔm e mwa nezamang.\nSomo Dagwi Darwey!"}