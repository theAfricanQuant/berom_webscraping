{"1": "Iyɔp a hanat a ye,", "2": "“Yunung, sesin hom sa kyírì hɛ,\nmwa rus de me rus vwɔ mɛ gwa sé dirik e ra me.", "3": "Ka ma tɔk kwɔn de mê wɔ̀ sɛ̀ ɛ,\nna me wɔ̀ tā e kwɔ̂n sangal mɛ,", "4": "ma yang misang ha hom e nuyel mɛ,\nme ha mwa retin pyɛ de me tó ɛ cuna.", "5": "Ma yang tɛ̀ tong, me wok hanat de a vɔk yaga me,\nna me tɔk pyɛ de ê toyo a me mɛ.\nÊ yang jut gbɔng reto mɛ na a tɛ̀ sekun hom a?", "6": "Hwô ra nenan na me yaga gbɔng reto mō a?\nKée wey, ê wok me.", "7": "Ma yang tɔrɔng na yɛ,\nma yang hywit me yi e shɔt gbak-gbak.", "8": "Ka ma kyè wɔ e rak, a sé e hwomo wɛt,\ne rwa ta, ma di ɛ wɛt.", "9": "E rwa bato de e ra ɛ fwom, ma tɔk di ɛ wɛt,\nma doyo e rwa batin, ma tɔk kún ɛ wɛt.", "10": "Ko yɛ, a tɔk begwong hom,\njeng de ê mara me, mê nusu sede celes dyam shinang.", "11": "Ma ga raa nekyɔ̌n bol mɛ,\nma ga ye rɛng yi e gwong mɛ wɛt.", "12": "Ma ga doyo yi e raa badu mɛ wɛt,\nma ga gyeng ha mɛ mwa.", "13": "A ga sang sege hɛ wɛt, e tɔk doyo hɛ arɛt?\nE ra pyɛ de yey mɛ ya simo.", "14": "E sila pyɛ de a ga yong yaga me,\npyɛ́ pyak yerê yemo a vɔk yɛ e yey.", "15": "Pyɛ ma yane de me vow e nuyel mɛ,\nsede ma bare na yɛ ko me vɔk bengyip.", "16": "Dagwi a ga tɛ̀ yey hom gbɛrɛk.\nWo Reto Mwa a ga tak a me.", "17": "A sé lwil de gwa tɛ̀ a me bengyip wɛt,\nkɛ nemwangalang de nà kyiri bayis hom.”"}