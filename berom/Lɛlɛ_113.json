{"1": "Somo hin Dagwi Darwey!\nÀ yin bemât fwom mɛ, somo hin Dagwi Darwey,\nsomo hin reza mɛ,", "2": "Tik be somo reza mɛ,\nyi e remo vɔk e neshey gbak-gbak!", "3": "Yi e nusû gwi vɔk e gabâ gwɛ,\ntik na be somo rezâ Dagwi Darwey!", "4": "Dagwi Darwey e re segwɔm e ra mwa yére bemât jey,\ngbɔng nerey mɛ na dal ne lagwi.", "5": "Vit a mwat de a sé sede Dagwi Darwey, Dagwi mot.\nGwofwa negwɔm mɛ gwa sé e rak o,", "6": "ko e tē det na a bɛrɛng lagwi na jey.", "7": "E pat bepɛng yi e nepɛng mɛn,\ne pat vemo de vit a hɛn na sɛlɛ yi e reyɔm mɛn,", "8": "ko e tɛ̀ ɛn be sangal na nèy lɔ gwɔ̀m,\nnèy lɔ gwɔ̀m bemat mɛ.", "9": "E nɔ̂ng sang-gwon lɔ,\ne tɛ̀ ɛ a vɔk yey pyɛng yi na nɔng ɛ tɔ̂s nèy.\nSomo hin Dagwi Darwey!"}