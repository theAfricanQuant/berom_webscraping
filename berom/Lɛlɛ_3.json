{"1": "À Dagwi Darwey, ma vɔk bemât repugu pyak,\ngwogyɛ̀ng bemat gwa ga doyo e ra me!", "2": "Bé ha e ra me, be tē,\n“Dagwi ê sɛlɛ hɛ wɛt!”", "3": "Ko hwo, à Dagwi Darwey, hwó dul me sede ruga.\nHwó nɔngɔs me wɛng, hwó tɛ̀, me kyè na to e gwi.", "4": "Kayɛ jeng de me yila hwo, na hwo sɛlɛ me,\nhwo hanat a me yi e raku de hwà tik jaram yaga hwo.", "5": "Me wɔ̂ nevwa, me sene wɛng-wɛng,\nyaga hwó gyenges me.", "6": "Gwogyɛ̀ng bemât repugu hom gwo rɔnɔ me,\nko me wok bengyip wɛt.", "7": "À Dagwi Darwey, Dagwi hom,\nvey sey me!\nFala a bemât repugu hom nenu,\ngangas a yɛn yìn!", "8": "Hwo wɛ de hwó sey bemat.\nTik nerat mō ne se e ra bemat mō!"}