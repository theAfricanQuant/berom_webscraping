{"1": "À Dagwi Darwey, sɛlɛ me!\nVit a mwat de a sé pang na hwo de a tɛt ɛ.\nBê to sɛ̀ mwat tsak o bɛ̀!", "2": "Mwa hɛn be yɛt a bemɛn nebɔs,\nbe kwɛlɛng bemɛn na rwâk nu.", "3": "À Dagwi Darwey, bang nenu bemât rwâk nu mo!\nTɛ̀ vê dak nu be sǎ yuu!", "4": "Be tâng bato mɛn, “Wot ê di wɛng yaga nenu mot.\nWà na wot ɛ? Sɛ̌ pyɛ́ de ya nusu yi e nenu mot!”", "5": "Ko Dagwi Darwey a ye, “Mê ra pyɛ cak a remo:\nYaga ták de be tak a bepɛng, na rûs vemo de be simo sɛlɛ,\nmê sey bemat o, sede remo de ba jama me ra.”", "6": "À Dagwi Darwey, há mō ha sé tsak o, vit a bɔs e hɛ.\nHa sé sede dyām de ba rugut yɛ zang taama,\nvit a yapyi e yɛ̄.", "7": "Hwà rɔda gyeng ot,\nhwô dul ot yi na bemat beves vane nesheneshey,", "8": "mwa ano de yɛn e tos bato e kagwa,\nko bemat mwa be somo pyɛ́ vyes mɛn o."}