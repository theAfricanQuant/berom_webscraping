{"1": "Hwâ netsitsɛng a ga lɔk lɔ mɛ,\na tɛ̀ sesek gacik taama na a gwɛ̌ a lɔ́k o gap.", "2": "A ga yɛt banamâ yas yaga râ nzem, a ga puru nshi anap mɛ,\na ga tik pyɛ̂ re arɔng.", "3": "A ga tomo behwông fwom mɛ,\nbe yila yi e nedem nerey ne repomo.", "4": "Be tē, “Mwa wò dunus tik na a ye rɛng na mɛ!”\nNa womo de a vɔk tɔ́k-tsik wɛt e ye,", "5": "“Vey, na hwo re pyɛ̂ re hom\nna hwo sɔ nshi anap de ma ga puru nɛ.", "6": "Hala hin netɔn na yin a sè beken.\nKo yin kyè e gwông tɔ̂k pyɛ́.”", "7": "Mwat de a gyong mwât tôs to bê dusa hɛ zɔng,\nwomo de e tabak mwat vwes bê mǎ hɛ.", "8": "Hwo gyong mwat tos to wɛt, ê bɛɛ hwo ves,\ngyong mwât netsitsɛng e negya, ko ê tɛ̀ yey na hwo.", "9": "Masa a mwat netsitsɛng ko e gwɛ̌ netsitsɛng,\nbasa a mwat de a sé cik ko e gwɛsɛ ɛ masa.", "10": "Sâp Dagwi Darwey ha sé mɛsɛ̂ng netsitsɛng,\nko tɔ̂k Wo Jɛrɛ he nɔng mwat tɔ́k-tsik rat.", "11": "A sé netsitsɛng de nê gwɛ̌ nepɔlɔ mō,\nko yi na nɛ de neshey neken mō nê gwɛ hɛn.", "12": "Ka sede hwà vɔk netsitsɛng, hwô re nerat nɛ,\nko sede hwo tos to, hwo wɛ hwô wok mɛ.", "13": "Tɔ́n hwā e ra rewɔng,\ndunus, vit à kyen.", "14": "E sangal e rwi lɔ mɛ,\ne kwɔ̂n sangal wɛshɛrɛk e ji repomo,", "15": "e yishi vemo de ba sé kwey,\nvemo de ba ga kaba gwong cik wɔ̂ tomong mɛn.", "16": "E tē “Mwa wò dunus tik na a ye rɛng na me!”\nKo womo de vit à tɔk e yang ɛ,", "17": "“Nshî kyìri ne tā,\nko pyɛ̂ re de be re e lɛrɛ ye rɔgɔm.”", "18": "Ko a tɔk, bevuvwel ba sé e hwomo wɛt,\nbekɛnɛt mɛ ba sé e ji neciwil sak."}