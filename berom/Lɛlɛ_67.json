{"1": "À Dagwi, tosho reyɔm mot,\ntɛ̀ nerat e ra wot, ko hwo bɛrɛng hot na nerat!", "2": "Ka hwà ra ano,\nbê di e jey mwa gwong de hwó kyè na bemat mō,\nmwa yére bemât jey bê di gwong de hwó sey bemat.", "3": "À Dagwi, tik bemat mwa be feng a hwo,\ney, yére bemât jey mwa bē somo hwo!", "4": "Tik na yɛ̄ mwa ye vɔk yey pyɛng, ye mok lwɛlɛ.\nYaga hwó gas a bemat badu e tē,\nko hwó kyè na yére bemât jey mwa.", "5": "À Dagwi, tik bemat mwa be feng a hwo,\ney, yére bemât jey mwa bē somo hwo!", "6": "Vwel ha ga nɔ́ng ot bwal rwat.\nTik na Dagwi, yɛ Dagwi mot, a tɛ̀ nerat e ra wot.", "7": "Ey, tik na a tɛ̀ a wot nerat,\ntik bemât jey mwa be sap ɛ!"}