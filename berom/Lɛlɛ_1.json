{"1": "Vê wɛng a vemo\nde be kyɛ́ ɛn sɛ̂y badu bemat beves,\nde pyɛ mɛn cak ya sé na bemât banɛn wɛt,\nbe wuna bato mɛn na bemât ha ves e ra Dagwi arɔng wɛt.", "2": "Ko yɛn a vɔk cwey badu Dagwi Darwey,\nbe tɔrɔng ɛ kayɛ jeng.", "3": "Ba sé tyɛng na cɔ́gɔt\nde ba tus e hagât rɔt:\nyé mara nèy e jeng yɛ,\nko berang yɛ be ye nɔɔshɔsh wɛt.\nEy, yɛn e di wɛng e kayɛ pyɛ de yɛn e ra.", "4": "Ko bemât beves ba sé ano wɛt.\nBa sé sede byɛmɛ de ye raa gul zɔng.", "5": "Yɛn ê hywit ɛn e shɔt Dagwi\nkɛ bê sɛ̀ kwɔn e ji tulâ bemât Dagwi wɛt.", "6": "Dagwi Darwey e gyeng vemo de be raa hɛ,\nko bemat beves ba sé e ra gwông wey."}