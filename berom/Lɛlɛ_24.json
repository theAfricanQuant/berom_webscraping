{"1": "Vwel na kayɛ pyɛ de ya sé e ji hɛ ba sé vê Dagwi Darwey.\nJey na mwa vemo de ba sé sangal e yɛ ba sé bemɛ.", "2": "Yɛ wɛ de a yong jey o, a tɛ̀ yɛ e ra rak begbɔng berep,\na lasha yɛ e ra rak nshi.", "3": "Wa de bê simo a yɛ, na a tút e raku de Dagwi Darwey a ga kasa ɛ?\nWa de ê kyɛm a re a yɛ fongol e ji lɔ mɛ ɛ?", "4": "E womo de yey mɛ ya sé haalal, de vit a hɛ nà nɛn,\ne womo de e re a pyɛ̂ sekwit fongol kɛ e sira na bɔs wɛt.", "5": "Dagwi Darwey ê sey ɛ,\nê tɛ̀ a yɛ nerat, ê nɔng ɛ pyɔlɔ ryat.", "6": "E yerê bemat a vemo de be vɛ̀sɛ na Dagwi wo Yakɔp,\ne yɛn de be re a yɛ fongol.", "7": "Wunta hin ri kwɔ̂n rê fongol kuk o hwɔng,\nyaga na gbɔng gwɔ̀m wo nerey mwa a yel ɛ!", "8": "E wa wɛ à gbɔng gwɔ̀m wo nerey mwa wane mo ɛ?\nYɛ wɛ à Dagwi Darwey de a vɔk gap na reto.\nDagwi Darwey, de e di wɛng e como.", "9": "Wunta hin ri kwɔ̂n rê fongol kuk o hwɔng,\nyaga na gbɔng gwɔ̀m wo nerey mwa a yel ɛ!", "10": "E wa wɛ à gbɔng gwɔ̀m wo nerey mwa wane mo ɛ?\nYɛ wɛ à Dagwi Darwey Da Jey Mwa.\nYɛ wɛ à gbɔng gwɔ̀m wo nerey mwa mo."}