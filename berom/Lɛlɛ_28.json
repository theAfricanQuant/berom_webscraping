{"1": "À Dagwi Darwey, ma sé yila hwo,\nhwo bang betong mō wɛt.\nHwà sé a me sede fwarâ dal.\nKa sede hwà hanat a me wɛt, mê to me se mwasi wɛt.", "2": "Wet betong na dâk gabɔk hom,\njeng de me tosho yaga sɛlɛ,\njeng de me nára vɔ vɔk e kwɔn de ha dal mwa na nejɛrɛ,\nkwɔn de hwà sé ɛ.", "3": "Hwo bak ɛ me tanga bemat beves\nna vemo de be ragas nengyas wɛt.\nNenu mɛn na sé mɛɛsɛs,\nko yey mɛn ya sila na neves.", "4": "Tala hɛn tyɛng pyɛ́ de be ragas!\nTabak hɛn yaga neves de be paa,\ntik pyɛ de yɛn e jama ye sɛ̀ ɛn.", "5": "Ba ka di gbɔng pyɛ́ de hwà ga ra wɛt,\ntik na hwo wey na yɛn hywiri.", "6": "Mê somo hwo à Dagwi Darwey,\nhwà ga wet betong na dâk gabɔk hom.", "7": "Hwó nɔng me gap, hwà sé a me sede ruga.\nMa tɛ̀ gap e ra hwo, ko hwà ga sɛlɛ me.\nMê rɛ̌ na nzem yɔ̀kyɔk,\nmê ra a hwo lwɛlɛ̂ feng.", "8": "À Dagwi Darwey, hwo nɔ̂ng bemat mō gap,\nhwo sey, ko hwo dul nekên gbɔng gwɔ̀m de hwà ga kasa.", "9": "Sey ot, bemat mō, tɛ̀ nerat mō e ra wot de wot a sé bemo.\nGyéng ot, vɔk ot e vwɔ mō neshey gbak-gbak."}