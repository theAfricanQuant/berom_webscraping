{"1": "À Dagwi Darwey, hwo gyong me na shom wɛt!\nHwo tabak me vět wɛt!", "2": "Tosho reyɔm hom, ma ga tɛ́ me gbɛrɛk!\nMe ra dedan, tɛ̀ me wɛng-wɛng!", "3": "Ma saa e ji reyɔm, gwoněng reyɔm,\nko hwó gyeng, na hwo sɛlɛ me e yɛ̌ jeng ɛ?", "4": "Yē rɔ̀s a shom mō! Sey me, à Dagwi Darwey!\nSey me yi e reku, yaga hwà tɛ̀ yey na me.", "5": "Jeng de ma ku, mê tɔk to bare na hwo wɛt,\nvit a hwak de ê tɔk somo hwo e kwɔ̂n bevuvwel.", "6": "Ma ga tɛ́ me fɛkfɛk yaga rus.\nMwa turuk ma sé tosho,\ngwat hom gwa tɛ́ ɛ varak na nemwishil.", "7": "Bayis hom ba sé hywiinin, ba ga tɛ́ ɛn shǔt yaga sesin,\nbemât repugu hom vɛ de ba tɛ̀ ano.", "8": "Gas in na me, a yin bemât ragâs neves!\nDagwi Darwey a ga wok tosho hom.", "9": "Dagwi Darwey a ga sey dâk gabɔk hom\nyɛ a ga sey won hom.", "10": "Ê tɛ̀ bemât repugu hom, be sɔ rekyen, be vow,\nbê pere tele, ko rekyen rê kyiri hɛn."}