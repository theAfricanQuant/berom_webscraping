{"1": "À Dagwi, hwo wɛ à Dagwi hom,\nme jama hwo tyɔng wɛt!\nCwey hom mwa ya sé vey na hwo,\nme wok yêy hwɔshɔ mō sede vwel hwogot de vit a hɛ na nshi.", "2": "E kwɔn de be re a hwo ɛ fongol,\nma di nerey na nedyɛt gbɔng nerat mō.", "3": "Mwin, ka sede hwà tɛ̀ yey na me wɛt,\nneken hom na sé pyɛ wɛt.\nYaga ano, mê somo hwo.", "4": "Mê feng a hwo gbák de ma sé kwen,\nmê nára vɔ hom vɔk na hwo e ji won.", "5": "Hwô tɛ̀, me vɔk yey pyɛng me sirik,\nsede mwat de a sé re pyɛ̂ nzem.\nMê ra lwɛlɛ, mê somo hwo.", "6": "Jeng de ma sé e dyɛngɛ, me bare na hwo,\nme sǎ e de tɔrɔng e ra hwo mwa turuk.", "7": "Ey, hwà sé mwât sɛlɛ hom,\nhwà dul me, sede congot de ye gunung nèy yɛ,\nyaga ano, mê mok lwɛlɛ.", "8": "Ma sé pang na hwo,\nvwɔ yege mō gwa vɔk me gak.", "9": "Tik vemo de be simo be wey na me,\nbe kyè wɔ e kwɔ̂n bevuvwel!", "10": "Tik be wey na yɛn na wal e de como,\nbē tɛ́ ɛn pyɛ̂ rê bevû hey!", "11": "Tik na gbɔng gwɔ̀m a vɔk yey pyɛng na Dagwi!\nTik mwa vemo de be sira na Dagwi be se vê wɛng,\nko bemât bɔs, bê bang a yɛn nenu."}