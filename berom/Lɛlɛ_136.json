{"1": "Feng a Dagwi Darwey yaga a sé wo nerat,\ntɛ̂ yey mɛ ha sé gbak-gbak.", "2": "Feng in a Dagwi de a dal mwa ci na reto,\ntɛ̂ yey mɛ ha sé gbak-gbak.", "3": "Feng a Darwey de a dal bedarwey mwa;\ntɛ̂ yey mɛ ha sé gbak-gbak.", "4": "Yɛ nju mɛ de e ragas gbɔng pyɛ̂ langat,\ntɛ̂ yey mɛ ha sé gbak-gbak.", "5": "Womo de a yong lagwi na netsitsɛng;\ntɛ̂ yey mɛ ha sé gbak-gbak.", "6": "Womo de a lasha jey e ra nshi,\ntɛ̂ yey mɛ ha sé gbak-gbak.", "7": "Womo de a tɛ̀ gbɔng negbey,\ntɛ̂ yey mɛ ha sé gbak-gbak.", "8": "Womo de a tɛ̀ gwi gwo vɔk reto e ra wosho,\ntɛ̂ yey mɛ ha sé gbak-gbak.", "9": "Womo de a tɛ̀ pwɛl na netangacɛn ne vɔk reto e ra naturuk;\ntɛ̂ yey mɛ ha sé gbak-gbak.", "10": "Womo de a wey na nèy negel BeMisra,\ntɛ̂ yey mɛ ha sé gbak-gbak.", "11": "A nusu na BeIsrayɛl yi e Misra,\ntɛ̂ yey mɛ ha sé gbak-gbak.", "12": "Na vwɔ̂ gap mɛ, na reto mɛ,\ntɛ̂ yey mɛ ha sé gbak-gbak.", "13": "Womo de a gas Rep Swinang;\ntɛ̂ yey mɛ ha sé gbak-gbak.", "14": "A tɛ̀ BeIsrayɛl be kwey e ji wɛ;\ntɛ̂ yey mɛ ha sé gbak-gbak.", "15": "Womo de a wey na Farawo tanga regyeng bemât como mɛ;\ntɛ̂ yey mɛ ha sé gbak-gbak.", "16": "Womo de a kyè na bemat mɛ e hey;\ntɛ̂ yey mɛ ha sé gbak-gbak.", "17": "Womo de a wey na begbɔng begwɔ̀m;\ntɛ̂ yey mɛ ha sé gbak-gbak.", "18": "A mɔbɔs begbɔng begwɔ̀m de ba vɔk za;\ntɛ̂ yey mɛ ha sé gbak-gbak;", "19": "Sihɔn, gbɔng gwɔ̀m BeAmɔr;\ntɛ̂ yey mɛ ha sé gbak-gbak.", "20": "Ɔk, gbɔng gwɔ̀m Bashan;\ntɛ̂ yey mɛ ha sé gbak-gbak.", "21": "A nɔng sevwel mɛn nap;\ntɛ̂ yey mɛ ha sé gbak-gbak;", "22": "nap na mwât fwom mɛ Israyɛl;\ntɛ̂ yey mɛ ha sé gbak-gbak.", "23": "Womo de a bare na wot e ji reyɔm mot,\ntɛ̂ yey mɛ ha sé gbak-gbak;", "24": "a sey ot yi e vê repugu mot,\ntɛ̂ yey mɛ ha sé gbak-gbak.", "25": "Womo de a nɔngɔ̂s pyɛ́ cen pyɛ̂ re;\ntɛ̂ yey mɛ ha sé gbak-gbak.", "26": "Feng a Dagwi wo lagwi,\ntɛ̂ yey mɛ ha sé gbak-gbak."}