{"1": "À Dagwi Darwey, wet betong na me,\nwok rus hom!", "2": "Hwà sé Dagwi hom na gbɔng gwɔ̀m hom!\nWok sesin hom,\ne hwo de ma sé ra won na hwo.", "3": "À Dagwi Darwey, hwó wok fwɔ hom bop nagasi.\nJeng de jey ye rɔ̌ hywiinin, me vey na newon hom, ko me gyeng, na hwo hanat a me.", "4": "Hwo, à Dagwi, yey mō ye pɛngɛ na neves wɛt.\nHwó simo mwât banɛn bagat na hwo wɛt.", "5": "Hwó niri na bemât dâk kaa wɛt,\nhwó bɛɛ mwa vemo de be ragâs neves ves,", "6": "hwó wey na bemât nebɔs,\nhwó kyɛ́ o bemât mɔbɔs na vê kwɛlsɛ̂ng bemat.", "7": "Ko me à me, hwà tɛ̀ yey na me ding-ding,\nko me tɔk vey e lɔ mō.\nMe sap o, me re a hwo fongol\ne nuyêl kwɔ̂n jɛrɛ mō.", "8": "Hwó ra pyɛ́ de ya sé cik,\nkyè na me, yaga bemat de be jama bol hom.\nYong a me gwong de hwó simo, me raa.", "9": "Bé tɔk tɛ̀ gap e ra pyɛ́ de bemat o be ha ko tyɔng wɛt!\nYɛn e simo be wey na bemat zɔng.\nBé rep nenu,\nko pyɛ́ de ye nunus e nɛ ye vey na reku.", "10": "À Dagwi, gang ɛn na shɔt,\ntik na pyɛ́ vyes de be yong, ye wey na yɛn.\nRó ɛn e nuyel mō, yaga banɛn mɛn ba sé pyak,\nko yɛn a sogo a hwo nehywɛ mɛn.", "11": "Tik vemo de be jama kwɔ̂n dal na hwo be vɔk yey pyɛng,\nbe ra biibi kayɛ jeng.\nGyep vemo de ba tɛ̀ yey na hwo,\ntik be rɛ̌ na nzem yɔkyɔk!", "12": "À Dagwi Darwey, hwó tɛ̀ nerat e ra vemo de sangal mɛn ha sé cik,\nhwó tɛ̀ yey na yɛn, hwó dul ɛn sede ruga."}