{"1": "À Dagwi, sey me na gbɔng reto mō,\ndura, vit a me na nɛn!", "2": "À Dagwi, wok won hom,\nwet betong na neha hom!", "3": "Bemat beduk ba ga hwo e ra me.\nBemat de vit a hɛn na nemwishish,\npyɛ mɛn cak ya sé na hwo wɛt,\nbé tē ngyɛ́k na be mɔrɔ me.", "4": "Ko hwo à Dagwi, hwà sé mwât sɛlɛ hom,\nà Darwey hom, hwó gyeng neken hom.", "5": "Hwô tala a vemo de be jama bol hom neves mɛn.\nSila vonu de hwà ra a me, ko hwo wey na yɛn.", "6": "Ano kwong, ma rɔda nára a hwo nɔrɔ̂ yey pyɛng.\nMa rɔda somo reza mō, à Dagwi Darwey,\nyaga hwà sé wo nerat.", "7": "Hwà ga pat me yi e reyɔm hom mwa,\nko me bɛrɛng vê repugu hom de ba ga di wɛng e ra yɛn."}