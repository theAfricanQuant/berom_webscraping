{"1": "À yin bemât jey mwa, dak in vɔ yaga yey pyɛng,\nra in a Dagwi lwɛlɛ na gbɔng fwɔ!", "2": "Sap in Dagwi Darwey, Yɛ De A Dal Na Reto Mwa.\nA sé gbɔng gwɔ̀m, e re negwɔm e ra jey mwa.", "3": "A nɔng ot wɛng e ra yére bemât jey,\na tɛ̀ wot re negwɔm e ra yɛn mwa.", "4": "Yɛ a kasa a wot vwel de wot a sé sangal ɛ,\nwot e dak mɛ gèy,\nwot yére Yakɔp de a tɛ̀ yey na wot.", "5": "Dagwi a sé tut vɔk e gwofwa negwɔm mɛ!\nBa sé gbɔ yaga yey pyɛng, be pɛsɛl bedurum.", "6": "Rá in a Dagwi Darwey lɛlɛ,\nrá in vɛ na dâk yōm!\nRa in a gbɔng gwɔ̀m mot lɛlɛ,\nrá in vɛ na dâk yōm!", "7": "Ey, Dagwi a sé gbɔng gwɔ̀m jey mwa,\nra in a yɛ lwɛlɛ de gwo rɔgɔm!", "8": "Dagwi a sé sangal e gwofwa negwɔm mɛ gwo jɛrɛ,\ne re negwɔm e ra yére bemât jey.", "9": "Bemât nuyêl yére mo ba tula hɛn,\ntanga bemât fwôm Dagwi wo Abraham.\nMwâ begwɔ̀m jey be dyɛng bato mɛn na Dagwi.\nYɛ Wɛ De A Dal Na Reto Mwa."}