{"1": "Vemo ba sé bazâ bedabedâ Yɛsu Kristi, yɛ de à sè yerê Davit, womo de à sè yerê Abraham arɔng:", "2": "Abraham à sè dâ Yishak,\nYishak à sè dâ Yakɔp,\nYakɔp à sè dâ Yuda na begwa mɛ,", "3": "Yuda à sè dâ Pɛrɛs tanga Zɛrak, ko neng mɛn, à Tamar.\nPɛrɛs à sè dâ Hesron,\nHesron à sè dâ Ram,", "4": "Ram à sè dâ Aminadap,\nAminadap à sè dâ Nashon,\nNashon à sè dâ Salmon,", "5": "Salmon à sè dâ Bowas, ko neng mɛ, à Rahap.\nBowas à sè dâ Obet, ko neng mɛ, à Rut.\nObet à sè dâ Yɛsɛ,", "6": "ko Yɛsɛ à sè dâ Gbɔng Gwɔ̀m Davit.\nDavit à sè dâ Sɔlɔmɔn, ko neng mɛ à kana sè hwâ Uriya.", "7": "Sɔlɔmɔn à sè dâ Rɛhɔbɔwam,\nRɛhɔbɔwam à sè dâ Abiya,\nAbiya à sè dâ Asa,", "8": "Asa à sè dâ Yɛhɔshafat,\nYɛhɔshafat à sè dâ Yoram,\nYoram à sè dâ Uziya,", "9": "Uziya à sè dâ Yotam,\nYotam à sè dâ Ahas,\nAhas à sè dâ Hɛzɛkiya,", "10": "Hɛzɛkiya à sè dâ Manase,\nManase à sè dâ Amɔn,\nAmɔn à sè dâ Yoshiya,", "11": "ko Yoshiya à sè dâ Yɛhɔyakin na begwa mɛ. E jeng yane, bà jut BeIsrayɛl wɔ e ji sesam e Babilɔn.", "12": "E bama de bà jut BeIsrayɛl wɔ e ji sesam e Babilɔn,\nYɛhɔyakin à sè dâ Sheyaltyel,\nSheyaltyel à sè dâ Zɛrubabɛl,", "13": "Zɛrubabɛl à sè dâ Abihut,\nAbihut à sè dâ Ɛlyakim,\nƐlyakim à sè dâ Azor,", "14": "Azor à sè dâ Zadɔk,\nZadɔk à sè dâ Akim,\nAkim à sè dâ Eliyut,", "15": "Eliyut à sè dâ Ɛlɛyazar,\nƐlɛyazar à sè dâ Matan,\nMatan à sè dâ Yakɔp,", "16": "ko Yakɔp à sè dâ Yɔsɛf, yɛ rwâs Marya womo de à tɔ Yɛsu de be tang ɛ, à Kristi, yɛ Mwat de Dagwi a kasa na a sey bemat.", "17": "Nepyak yére yi e jeng Abraham vɔk e jeng Davit na sé kuru na yɛ nyaas. Yi e jeng Davit vɔk e jeng de bà jut BeIsrayɛl wɔ e ji sesam e Babilɔn, nepyak o na sé kuru na yɛ nyaas. Ko yi e jeng de bà jut BeIsrayɛl wɔ e Babilɔn vɔk e jeng tɔ̂ Kristi, nepyak yére mo na sé kuru na yɛ nyaas arɔng.\n\n(Luk", "18": "Bá tɔ Yɛsu Kristi e gwong gwomo ngan: Neng mɛ Marya á sè hwong de Yɔsɛf a hwono hɛ. Ko gyam na a jut ɛ, ba sɛ̀, a vɔk jim yi na Gabik Jɛrɛ.", "19": "Yɔsɛf, mwat de ê ra weneng mɛ mo, á sè mwat rwat, ko a simo na a tɛ̀ a Marya rekyen e nuyêl bemat wɛt. Yaga ano, a yong ɛ̀ na a hàla hɛ yaang.", "20": "Sede yɛ á sè bare pyɛ yemo, tom-lagwi hwak de Darwey a tomo hɛ a dura a yɛ tó mɛ e ji negwi, ko a yang ɛ, “À Yɔsɛf, hwêy Davit, hwo vo bengyip na hwo jut Marya vɔk e lɔ mō na a sè hwā mō wɛt, yaga jim mɛ mo ya sé yi na Gabik Jɛrɛ.", "21": "A rɔda tɔ hwey wen, ko hwà rɔda vo a hɛ rezâ Yɛsu, yaga a rɔda sey bemat mɛ yi e banɛn mɛn.”", "22": "Mwa pyɛ́ yemo ya té, yaga na be sila mɛ̀ há de Darwey à kana ha yi na zarap Dagwi wɔgɔ,", "23": "“Hwong de a tɔk rwas wɛt a rɔda vɔk jim, a rɔda tɔ hwey wen, ko ba rɔda tâng hɛ, à Imanuwɛl.” Cap-hâ reza mo, yɛ à Dagwi a sé tanga wot.", "24": "Jeng de Yɔsɛf a sene yi e de nevwa, a ra pyɛ de tom-lagwî Darwey o a nɔng ɛ nu na a ra, ko a jut Marya na a sè hwā mɛ.", "25": "Ko a man na yɛ wɛt sɛ̌ jeng de a tɔ hwey o. Ko a vo a hɛ rezâ Yɛsu."}