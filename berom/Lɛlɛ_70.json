{"1": "À Dagwi, sey me!\nÀ Dagwi Darwey, vey sɛlɛ me dey-dey!", "2": "Tik be dɔnɔ vemo de be jama be mɔrɔ me,\ntik nerey mɛn ne gaba.\nTik vemo de be feng yaga reyɔm de me sɔ be vo rekyen.", "3": "Tik vemo de be feng ɛ wɛng e gaba hom,\nbe man nenu na rekyen.", "4": "Ko mwa vemo de be simo, be se bagat na hwo,\ntɛ̀ ɛn, be vɔk yey pyɛng na nzem!\nTɛ̀ vemo de be feng, yaga hwà sey ɛn,\nbe dopse tē, “Dagwi a sé wo nerey!”", "5": "Me, ma sé pwɛng, me simo sɛlɛ.\nÀ Dagwi Darwey, hwà sé mwât sɛlɛ na mwât sey hom.\nVey na hwo sɛlɛ me dey-dey!\nHwo lashe jeng wɛt!"}