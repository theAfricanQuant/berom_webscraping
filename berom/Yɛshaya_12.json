{"1": "E jeng o, hwô ye:\n“Mê nɔng o nerey, à Dagwi Darwey!\nHwá kana vɔk shom na me,\nko shom mo ya ga tala hɛ,\nhwà sé wɔrɔk me.", "2": "Mwin, a sé mwât sey me;\nMê tɛ̀ gap hom e ra yɛ sana bengyip.\nYaga Dagwi Darwey, Dagwi a sé reza mɛ.\nYɛ a sé gap hom na tîn lwɛlɛ hom.\nE yɛ de a sey me.", "3": "Yin ê sɛ̀ yey pyɛng yi e sey min,\nsede be vos nshi yi e hès.”", "4": "Ko e jeng o, yin ê ye,\n“Nɔng în Dagwi Darwey nerey,\nYila hin reza mɛ\nHa in a yére bemât jey pyɛ́ de a ga ra!\nHa in a yɛn, yɛ a sé rwey o tyɔng wɛt!", "5": "Ra in a Dagwi Darwey lɛlɛ̂ somo,\nyaga pyɛ̂ gbɔng nerat de a ga ra.\nTik na jey mwa ye wok yɛgɛt yemo!", "6": "Tik kawɛ mwat de a sangal e Siyɔn:\nYe in ngyat na râ lwɛlɛ,\nYin de yin a sangal e Siyɔn,\nWoJɛrɛ wo Israyɛl a sé gbɔng o,\nko a sé sangal e tê bemat mɛ.”"}