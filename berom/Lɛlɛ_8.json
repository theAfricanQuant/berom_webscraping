{"1": "À Dagwi Darwey, Darwey mot,\nhwà vɔk gbɔng za e jey mwa!\nNedyɛt gbɔng nerat mō ne tɛ̀ lagwi wo nɛp!", "2": "Nèy mwa na necereng o ne somo hwo,\nko neha nɛ ne dura a bemât repugu mō reto mō.\nYi ano, hwó tɛ̀ vemo de be bɛɛ hwo ves, be wey ɛ yuu.", "3": "Kayɛ jeng de me ye ganga à lagwi, fwôm vwɔ mō,\nme bɛrɛng pwɛl na netangacɛn de hwà tɛ̀ e nekwɔn mɛn.", "4": "Me rangâl yey hom:\nMwasi a sé sɛ́ de hwó bare na yɛ ɛ?\nMwat zɔng a sé sɛ́ de hwo bɛɛ hɛ arɛt?", "5": "Ko mwa ano, hwà nɔng ɛ gbɔng nerey na nerat,\nhwà tɛ̀ ɛ, a radɛ betom-lagwi tyɔng zɔng.", "6": "Hwà tɛ̀ ɛ e ra kayɛ pyɛ de hwà yong,\nhwà nɔng ɛ reto e ra pyɛ̂ mwa e jey:", "7": "vyēl na berɔndɔng,\ntanga mwa ngyāma,", "8": "benon na betɔk,\nna mwa pyɛ́ de ya sé e ji gworep.", "9": "À Dagwi Darwey, Darwey mot,\nhwà vɔk gbɔng za e jey mwa!"}