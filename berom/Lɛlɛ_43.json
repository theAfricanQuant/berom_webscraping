{"1": "À Dagwi, dura wɔgɔ, vit a me nà nɛn.\nTumal a me e ra vemo de ba tɔk o wɛt,\nsey me yi e vwɔ̂ bemat beves de be vɛ́sɛ bɔs e ra me.", "2": "Hwo à Dagwi, hwà sé a me kwɔ̂n dal.\nSɛ́ ya tɛ̀, hwà ye zak a me ɛ?\nYaga sɛ́ de me sɔ reyɔm ɛ?\nYaga sɛ́ de hwó tik vê repugu hom be tak a me ɛ?", "3": "Tomo na negbey mō na tsak o mō.\nTik be kyè na me vɔk e raku de hwà tik jaram yaga hwo,\nvɔk e kwɔn de hwà sé sangal ɛ.", "4": "E hwomo, ma rɔda wɔ e gàgbang rangas a hwo yas,\nhwo de hwó tɛ̀ yey hom ye pɛngɛ sizɔng,\nko mê ra a hwo, à Dagwi hom,\nlwɛlɛ̂ somo na yom kwo.", "5": "Sɛ́ ya tɛ̀, a yang me yɔɔt ɛ?\nSɛ́ ye bɔrɔk me ano ɛ?\nA jam, me sɛt yey e ra hwo!\nEy, mê somo hwo gbak,\nhwo, mwât sey hom na Dagwi hom."}