{"1": "Somo hin Dagwi Darwey!\nSomo hin hɛ e lagwi,\nyin de yin a sangal e hwomo e tɛt o.", "2": "Somo hin hɛ à yin betom mɛ mwa,\nsomo hin hɛ à yin regyeng bemât como mɛ mwa.", "3": "Somo hin hɛ à gwi na pwɛl,\nsomo hin hɛ à yin netangacɛn de yin e nɛp mwa", "4": "Somo hin hɛ à yin belagwi de yin a dal e ra rak o mwa,\nna yin à nshi de na sé e ra tɛ̂t lagwi mwa.", "5": "Tik be somo rezâ Dagwi Darwey,\nyaga a nɔng nu ko ya tɛ́ ɛ,", "6": "a yong yɛ na ye nára gbak-gbak,\na tɛ̀ redu de rê sang sege hɛ wɛt.", "7": "Somo hin Dagwi Darwey à yin de yin a sé e jey,\nyin bègwalwɛ̂l nshi na mwa pyɛ́ de ya sé e neciwîl begbɔng berep,", "8": "kya na fwala, nemuk-fwala na mwɛngɛ,\ngûl rwak de gwo ra fwom na nɔ̂ng nu mɛ.", "9": "À mwa yin beraku na berahwol,\ncɔgɔ̂t marâ nèy na mwa cɔgɔ̂t sida,", "10": "mwa ngyāma na yas,\npyɛ̂ gabaga na benon,", "11": "mwa à begbɔng begwɔ̀m na bemat,\nnèy gwɔ̀m na mwa bemat nuyel e jey,", "12": "bebôt bewen na behwong rining o,\nbemakuk na nèy mwa,", "13": "tik yɛn e somo rezâ Dagwi Darwey,\nreza mɛ zɔng de ra sé rerey,\nnedyɛt nerat mɛ na dal gâp jey na lagwi.", "14": "A tɛ̀ bemat mɛ be vɔk gap,\nano mwa bemat mɛ be somo hɛ,\na kat mɛ BeIsrayɛl de ba sé bagat na yɛ.\nSomo Dagwi Darwey!"}