{"1": "À Dagwi, ma sé jama kwɔ̂n dal na hwo,\nsey me.", "2": "Ma yang o, “E hwo wɛ, à Darwey hom,\nkayɛ pyɛ ryat de ma vɔk ya yi na hwo.”", "3": "Yey hom ye pɛngɛ na bemât Dagwi e vwel o.\nBa vɔk reto, ko ma tɛ̀ yey hom mwa na yɛn.", "4": "Ko vemo de be sap cī mo, be hwɔtɔ a bato mɛn yɔ́m,\nYaga ano, mê to me wɔ na nenɔrɔ̂ nemi na yɛ wɛt,\nmê ka tɛ̀ baza yɛ e nu hom wɛt arɔng.", "5": "Hwo à Dagwi Darwey, hwà sé nwang sede nàp hom.\nHwó nɔngɔs me mwa pyɛ́ de me simo.\nNeken hom na sé e vwɔ mō.", "6": "Hwà ga nɔng me bak de wa sé rwat o.\nPyɛ de hwà ga nɔng me mo ye pɛngɛ a me yey.", "7": "Me somo hwo à Dagwi Darwey, yaga hwó vos a me badu.\nYey hom ye bare a me badu mō ka ma ka sê nevwa.", "8": "Ma tɔk, hwà sé bagat na me kayɛ jeng.\nPyɛ cak ya rɔda dikta me wɛt.", "9": "Ey, yey hom ya pɛngɛ, me rɛ̌ na nzem,\nko me sangal e ji netyang.", "10": "Ma sé pang na hwo.\nHwô tik, me kyè wɔ e kwɔ̂n bevuvwel\nkɛ me wey ɛ e sak wɛt.", "11": "Hwà dura a me gwong vɔk e neken.\nHwà sila me na yey pyɛng, yaga hwà sé tanga me,\ne vwɔ yege mō, yey hom yê pɛngɛ gbak-gbak."}