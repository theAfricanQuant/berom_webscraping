{"1": "À Dagwi Darwey, Dagwi, mwât sey me,\nnagwi na naturuk me tosho a hwo.", "2": "Wok won hom,\nwet betong na dâk gabɔk hom!", "3": "Reyɔm pyak ra ga hwo e ra me,\nma sé e nû reku.", "4": "Bé bara me e ji bemat de be kyè wɔ ku,\ngap hom ha ga tala hɛ.", "5": "Ma sé sede mwat de ba ga mɔrɔ e como,\nma sé sede gwining e ji bavin e gwovɔng gwining o.\nHwó to bare na yɛn wɛt, hwó to sɛlɛ hɛn wɛt.", "6": "Hwà ga werek me e kwɔ̂n bevuvwel,\ne ji kwɔn de ha dal sé mwangalang.", "7": "Shom mō ye raye me,\nye tɛ́s me sede bagung nshi.", "8": "Hwà ga tɛ̀ besa hom be ye jaram à me,\nma ga tɛ́ me pyɛ byɛm-byɛm na yɛn.\nBa ga varas me, vit a gwong de mê hywit me.", "9": "Bayis hom ba ga tɛ́ ɛn hywiinin yaga reyɔm.\n \nÀ Dagwi Darwey, kahɛ tuk me yila hwo,\nme nára vɔ hom vey na hwo.", "10": "Hwô ra pyɛ̂ bes yaga vemo de ba ga kushu a?\nBevuvwel bê sogo, na be somo hwo a?", "11": "Be ha rehâ tɛ̂ yey mō e sak a?\nBe remo hâ tsak o mō e kwɔ̂n bevuvwel a?", "12": "Be tɔk bɛrɛng pyɛ̂ bes mō e kwɔ̂n mwangalang hane a?\nBe ha rehâ sɛlɛ mō e kwɔ̂n vemo de ba ga ye bam a hɛn a?", "13": "Ko me à me, me yila hwo yaga sɛlɛ, à Dagwi Darwey,\nkanɛ nagasi me ra won na hwo.", "14": "Sɛ́ ya tɛ̀, hwà ye zak a me, à Dagwi Darwey ɛ?\nYaga sɛ́ de hwà lɛrɛ a me bayis mō ɛ?", "15": "Yimo me wen me sɔ reyɔm, má sè e nû reku.\nMa ga niri na mwa rezot de hwà vey a me mɛ,\na ga yang me sha.", "16": "Shom mō ya ga re me hwɛlɛng,\nhwosom de hwó hwosom me he wey na me.", "17": "Mwa wosho, shom mō ye raye me e kawɛ bak.", "18": "Hwà ga tɛ̀ besâ yey hom be ye jaram à me,\na remo, sa hom à lwil zɔng."}