{"1": "Gawey e ra vwel wûs bafabâk rawal\nde ha sé e nuyêl nerɔt Etiyopya.", "2": "He tomsal betom hɛ e ra nshi e Gwɔrɔt Nil\ne bedwa-nshi vê sere!\nCi in, à yin betom ziri,\nvɔk na yerê bemât jey belis o, vê bek hyul-hyul,\nvɔk na bemat de be wok bengyip mɛn bagat na yikyik,\nyerê bemât jey ye gap, ye rê como,\nyemo de nerɔt nà kyě gas vwel mɛn o.", "3": "Mwa yin bemât jey,\nyin de yin a sangal e vwel o,\nyin ê di jeng de ba sé tɛ̀ tula e ra beraku,\nyin ê wok jeng de ba sé pɛl durum.", "4": "Yaga Dagwi Darwey a yang me ngan:\n“Mê bɛrɛng yuu yi e kwɔ̂n sangal hom,\nsede nevɛ̌t gwi nagwi,\nsede relê mwɛngɛ e jeng nefɔɔ bwal.", "5": "Yaga gyam jeng bwal, jeng de cúyu anap o ya ga gabsa,\nya ga tɛ̀ nèy anap de na ga hwo vel.\nYɛ ê yɛt vɔ anap o na ba,\nko ê tow nelang de na kyě nǎ hɛn.", "6": "Bê hala mwa yɛ á benon rê yɛ vè beraku,\ntanga ngyāma jey.\nKo benon rê yɛ bê sangal e hwomo nahywɛp,\nko mwa ngyāma jey yê re nazɛng e ra yɛ.”", "7": "E jeng o, bê vey nɔ̂ng Dagwi Darwey, Dâ Jey Mwa nenɔrɔ yi na bemat belis vê bek hyul-hyul, yi na bemat de be wok bengyip mɛn bagat na yikyik, yerê bemât jey ye gap, ye rê como, yemo de nerɔt na kyě gas vwel mɛn, vɔk e Raku Siyɔn, kwɔ̂n rezâ Dagwi Darwey, Dâ Jey Mwa."}