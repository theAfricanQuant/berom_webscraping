{"1": "Vey in, na wot a mok a Dagwi Darwey lwɛlɛ,\ntik wot a ra a yɛ biibi, yaga yɛ a sé a wot sede fwara,\nkwɔn de wot e dal ɛ!", "2": "Tik wot a wɔ e nuyel mɛ, na wot feng a yɛ,\ntik wot a dak a yɛ yōm, wot a mok a yɛ lɛlɛ.", "3": "Ey, Dagwi Darwey yɛ wɛ a Dagwi de a dal na nerey,\nyɛ wɛ a gbɔng gwɔ̀m wo reto de a dal mwa cī.", "4": "Mwa jey ya sé e vwɔ mɛ,\nyi e tîs vwel vɔk e zomzôm beraku.", "5": "Gworep gwa sé gwomwɛ, e yɛ de a yong gwɛ,\nvwel ha sé mɛ, yông vwɔ mɛ arɔng.", "6": "Vey in, na wot ye guduruk, wot ye det e nuyel Dagwi, na wot a re a yɛ fongol.\nYɛ Dagwi Darwey de a yong ot!", "7": "E yɛ wɛ à Dagwi mot, ko wot a sé bemat mɛ.\nE kyè na wot sede lwêk vyēl,\ne gyéng ot sede kwara mɛ.\n \nKáa, ka yunung yin a yang wok pyɛ de a sé ha:", "8": "“Yin se gbàrak sede bedabeda min bá sè e Mɛriba wɛt,\nkɛ sede e tuk hane e Misra e hey.", "9": "E hwomo, bá mara me, bá shɔk a me jim.\nYɛn á di pyɛ́ de ma ga ra a yɛn,\nko mwa ano, yɛn á simo, me gwɛ̌ ra a yɛn cak.", "10": "Neshey kuru banaas,\nyey hom yá tē kung-gung na bedabeda min,\nko ma ye, ‘Beratô bemat vemo ba ga doyo hɛn!\nYɛn a tɔk pyɛ́ de me simo be ra wɛt.’", "11": "Yaga ano, ma tɛ̀ shom, ko ma sira me,\n‘Yɛn ê yel e vwel de me kyè wɔ nɔng ɛn pɔngɔ e ji hɛ wɛt.’ ”"}