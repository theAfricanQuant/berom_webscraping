{"1": "Iyɔp a hanat a ye,", "2": "“Vit a tô yey e yin vɛ a bemat tɔk,\nhwo na netsitsɛng o mwa yin ê ku.", "3": "Ko me, tyɛng sede hwo, ma vɔk sɛ́ng,\nma di gwong de hwà dal me wɛt,\ne wa de a dun pyɛ́ yemo de hwà ha arɛt?", "4": "Me de ma ra won na Dagwi ko a hanat a me,\nma sé tɛk, vit a me na nɛn,\na remo ma ga tɛ́ me pyɛ́ shɛgɛsh.", "5": "Bemat de ba sé e ji reyɔm wɛt ba sé bes a hɛn,\nbe byɛs mwat de gawey ha sɛ̀ ɛ,\na tɛt ɛ be ganta hɛ na a pere wey.", "6": "Bemat de be paa neves,\nko kayɛ pyɛ ye kyè a yɛn na nerat,\nvemo de be woros Dagwi ba sé sangal tyang e de mɛn.", "7": "Rangâl ngyāma yê basa a hwo,\nnenon lagwi nê ha a hwo arɔng,", "8": "kɛ pyɛ́ cen da ya sé e jey, yê basa a hwo,\nkɛ betɔk ji berep bê ha a hwo.", "9": "E yɛ̌ mo ya dun, e Dagwi Darwey de a yong yɛ ɛ?", "10": "Neken pyɛ́ cen mwa na sé e vwɔ mɛ,\nna nesong bemasi mwa arɔng.", "11": "Fwong gwo mara neha wɛt a?\nSede nu de he wok neta pyɛ̂ re.", "12": "Netsitsɛng na sé na bemakuk de ba ga vey ɛ,\ntɔk na mwat de a ga vɛ neshey:", "13": "Ko na Dagwi, netsitsɛng na reto na sɛ,\nna yɛ vô redu na tɔk ha sɛ.", "14": "Pyɛ de a gangas vit a gwong na be to lɔk,\ne bang mwat, vit a gwong wunta.", "15": "E ro na rwak ko jey ye tɛ̀ nehwogot,\nsede a tomo na wɛ ko tɛmɛ-nshi kagwa.", "16": "Reto na tɔ́k mwin ha sé na yɛ,\nmwat de e mɔt na womo de be mɔt, mwa yɛn ba sé bemɛ.", "17": "E dɔnɔ bemât vos badu,\ne tɛ̀ bemât shɔt be tɛ́ ɛn betɔn.", "18": "E lol begbɔng begwɔ̀m e beta sangal mɛn,\nko a rɔgɔs a yɛn wit na gyindi.", "19": "E tɛ̀ bepiris be kyè ferem,\nko vemo de ba vɔk reto e tɛ̀ be gaba.", "20": "E bang nenu vemo de be tɛ̀ gap e ra yɛn,\nko e gang tɔ̂k bemakuk e bama.", "21": "Dagwi e tɛ̀sɛ nèy lɔ gwɔ̀m ne vos rekyen,\nko e ro mɛ a bemât re negwɔm na reto.", "22": "E kulsa pyɛ́ de ya sé e lɛrɛ e ji lwil,\nko e dura wɛshɛrɛk pyɛ́ de ya sé e lwil mwangalang.", "23": "E tɛ̀ yerê bemat jey be karak,\nko a to wey na yɛn.\nE gwɛ̌ hɛn pyak, ko a to shara hɛn.", "24": "E seres ɛ tɔk yi na begbɔng begwɔ̀m bemat jey,\nko a tɛ̀ ɛn be kyě gǎ e hey gbingiring de vit a gwong.", "25": "Be kyè mɔgɔm e ji lwil,\nbe ra dedandat, sede mwat de a ga feng siring.”"}