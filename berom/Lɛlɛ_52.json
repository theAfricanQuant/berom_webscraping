{"1": "Key kàa! À hwo de hwó jut to mō, hwà sé suga,\nyaga sɛ́ de hwó dak gey na neves mō ɛ?\nDi, Dagwi e dura a bemat mɛ nerat kahɛ tuk.", "2": "Hwó yong begwông wey, na hwo lashe mɛ behak.\nNu mō ha sé vootot sede bâ hwon,\nà hwo mwât fanang.", "3": "Hwó simo râ neves e ra nerat,\nhwó simo râ bɔs e ra hâ tsak o.", "4": "Hwó wok netâ neha roros a bemat neyey,\nà hwo mwât kwɛlɛng!", "5": "Yaga ano, Dagwi a rɔda wey na hwo pyɛt.\nÊ ye kap a hwo, na a pat o yi e lɔ mō.\nÊ lut o yi e vê neken, sede be luyu sɔng.", "6": "Jeng de bemat de be gyeng hâ Dagwi bê di,\nê yang ɛn kpɔrɔk.\nE bama mo, yɛn ê shɛgɛsh, be tē:", "7": "“Di, rwas womo mo!\nA tɛ̀ gap e ra Dagwi mɛ wɛt,\nko a tɛ̀ gap e ra yele mɛ,\nyemo de a sɛ̀ e begwong beves!”", "8": "Ko me, ma sé sede tîn cɔgɔ̂t pwat,\nde he ras e duk re a Dagwi fongol.\nMe tɛ̀ gap e ra nerat de e dura a me gbak-gbak.", "9": "Ma rɔda feng a Dagwi kayɛ jeng,\nyaga pyɛ de a ga ra.\nE nuyêl bemat de ba sé pang na yɛ,\nmê ha wɔgɔ,\na sé wo nerat."}