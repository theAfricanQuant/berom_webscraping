{"1": "Dagwi Darwey a sé a me kwɔ̂n dal.\nYaga sɛ́ de yin a yang me, me tele sede gwonon vɔk e beraku ɛ?", "2": "Yin a to ye, “Tē naka!\nBemat beves ba sé yong begbang mɛn,\nba sé e waba, na be ta bemât yey ryat yi e dem hywiinin.", "3": "E jeng de jey ya ga kyɛ́ ɛ vɔ,\nbemat berat bê ra sɛ́ arɛt? Bê tele zɔng!”", "4": "Ko ma tɔk, Dagwi Darwey a sé e lɔ mɛ hê jɛrɛ,\nyɛ de gwofwa negwɔm mɛ gwa sé e lagwi.\nE tɛ̀ bayis mɛ e ra bemasi mwa,\ne bɛrɛng mwa pyɛ́ de be ragas.", "5": "E masa sangâl bemat berat tanga vemo de ba sé vê neves,\nko e bɛɛ vê neves ves, yaga be kyɛ́ ɛn gyeng badu.", "6": "A rɔda shusha hɛn na kyâ hwalang na hê negàng,\na rɔda tabak hɛn na gûl fes de gwô raye hɛn.", "7": "Dagwi Darwey ê ra ano, yaga e ra pyɛ́ de ya sé ryat,\nko e wok netâ tomông bemat berat.\nBemat de neyey mɛn na sé yɛt bê di ɛ bayis na bayis."}