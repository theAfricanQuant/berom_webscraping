{"1": "À Dagwi Darwey, hwà sé gbɔng gwɔ̀m!\nGbɔng nerey mō ne tɔrɔ hwo sede gworugu gworwat,\nreto mō re gwɔrɔ hɛ́ sede gyindi.\nJey ya tumal gak, vit a pyɛ cak de yê dikta yɛ.", "2": "À Dagwi Darwey, yimo e pɛrɛ̂ jey, gwofwa negwɔm mō gwá sè,\nyimo susu mo hwá sè.", "3": "Gworep gwa wus, gworep gwa lulum,\ngwô re nuyel na lulum yɔ̀kyɔk.", "4": "Ko hwo, hwà dal lulûm nshî gworep na reto,\nhwà dal bagung nshi de be tē funglang na reto!\nÀ Dagwi Darwey e lagwi, hwà sé wo gbɔng nerey!", "5": "Badu mō, be sege vɛ ko tyɔng wɛt.\nGbɔng duk re a hwo fongol wô sè rwat,\nwô sè kwɔn jɛrɛ nesheneshey."}