{"1": "À Dagwi Darwey, hwà sé negbey hom na mwât sey hom,\nma rɔda wok bengyip mwat hwak wɛt.\nHwà sé a me kwɔ̂n dal,\nko mê sangal tashak.", "2": "Jeng de bemât nengyas be hwo e ra me,\nbe simo be wey na me,\nko e yɛn bemât repugu hom o\nde bê ye bugurɛk, bê gaba.", "3": "Ka mwa bemât como ba ka rɔnɔ me,\nnemi nê gaba a me e yey wɛt.\nKa vê repugu hom ba ka hwo e ra me,\nko mê rɔgɔs yey zɔng.", "4": "À Dagwi Darwey, pyɛ jining zɔng de me ra won na hwo,\ncwey hom a yet:\nMe sangal e ji lɔ mō\nmwa neyɛnɛ̂ neken hom,\nna me bɛrɛng nerat mō e hwomo,\nna me tɔk gwong de hwó simo me raa.", "5": "E jeng reyɔm hwà rɔda lɛrɛ me e buk mō,\nhwô dul me tyang,\nhwô tik me e ra tɛ̂t raku.", "6": "Hwô tɛ̀, me di wɛng e ra vê repugu hom de ba gwɔrɔ me.\nMê nára nenɔrɔ na yey pyɛng hyùu e buk mō;\nmê ra lwɛlɛ na yom, mê somo hwo.", "7": "À Dagwi Darwey, wok me jeng de me yila hwō!\nTosho reyɔm hom, hanat a me!", "8": "Ma bare na badu mō de hwà ye, “Vey in na me.”\nYaga ano, ma vey na hwo à Dagwi Darwey.", "9": "Hwo kyɛ́ o nà wok me wɛt!\nMa sé sam mō, ko hwó sɛlɛ me!\n \nHwo tɛ̀ shom na hwo nɔng me ma wɛt!\nÀ Dagwi, mwât sey me,\nhwo ye waa, kɛ hwo ye zak a me wɛt!", "10": "Ka da hom na de hom ba ka ye waa a me,\nko hwo, à Dagwi Darwey, hwô sey me.", "11": "Dura a me begwong mō,\nkyè na me e gwong de gwa sé tɛk yaga vê repugu hom.", "12": "Hwo tik, na me gaba e vwɔ̂ bemât repugu hom wɛt.\nBe yɛt nebɔs e ra me, be simo be wok a me bek.", "13": "Ko ma tɔk, mê di nerât Dagwi Darwey\ne dem sangâl vê neken.", "14": "Sɛt bayis mō e ra Dagwi Darwey!\nRɔgɔs yey, ko hwo vɔk yey ting!\nSɛt bayis mō e ra Dagwi Darwey!"}