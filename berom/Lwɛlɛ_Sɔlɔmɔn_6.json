{"1": "À hwo zɛrɛ e ji beha,\ne gwɛ̌ gwong de wò yey mo á raa ɛ?\nE gwɛ̌ gwong de á doyo ɛ?\nTik wot tanga hwo wot jama hɛ.", "2": "Wò yey hom a ga vɔk e bwi mɛ,\ne bwî cɔ́gɔt behal nesang hyɔɔlɔl,\nna a gyeng vyēl mɛ e bwi mo,\nna a tula ɛ̀ bejamuk besinang.", "3": "Wò yey hom a sé nwang,\nko ma sé mwɛ.\nA sé gyeng vyēl mɛ e ji bejamuk besinang.", "4": "À sa hom, hwà sé zɛrɛ sede repomô Tirza,\nrwat sede Yɛrusalɛm,\npyɛ sap sede rwâng regyɛng bemât como.", "5": "Tik bɛrɛng me,\nnehywɛ hom na ga vuru hɛ!\nSetot mo sit sede kwarâ vyēl shi\nde yɛ gyiris yi e Raku Gileyat.", "6": "Yìn mo pɛng sede kwarâ vyēl pyɛng\nde ba mɛsɛ̂ng yɛ́t a yɛ setot, ko ba ga kus yɛ.\nKagwɛ mo gwa sé tyɛng,\nvit a hwak de gwa sé vit.", "7": "Rànang mo e ji rugû bang bayis\nba sé sede pomigiranet de ba vugu hɛ.", "8": "Bedeberey ba sé kuru batyiimin na bejɛn-beha kuru bataama,\ntanga behwong vit à yɛnɛ.", "9": "E ji mɛn mwa gwining zɔng a sé wò tɛ̂ yey hom,\ngwobɔp hom, de gwa sé gyat,\nwò yêy neng-gwɔ mɛ,\nhaalal e bayîs womo de a tɔ ɛ,\nbehwong be di ɛ ko be somo hɛ,\nbedaberey na bejɛn-beha, be nɔng ɛ nerey wɔgɔ,", "10": "“E wa à wane de e nɛp sede rwa hwol gasi,\nrwat sede pwɛl, dyɛ̌t sede gwi,\npyɛ sap sede rwâng regyɛng bemât como ɛ?”", "11": "Ma gyirik vɔk e kerehwôt gǎrum,\nna me bɛrɛng bejamuk de ba sé turuk e nɛk o,\nna me di kɛ retîn anap ra ga ye gbuk,\nkɛ nèy cɔ́gɔt bepomigiranet na sé e nû vél arɛt?", "12": "Sana tɔk, báre hom ha wɔ̀ tɛ̀ me\ne ji kyɛkyɛ e hagât gwɔ̀m.", "13": "To ò, to ò, à hwông BeShulam,\nTo ò, to ò, na wot a di o!\n\nSɛ́ ya tɛ̀ yin e simo bɛrɛng me WoShulam,\nde ma sé rɛ̌ e tê bemât bɛrɛng ɛ?"}