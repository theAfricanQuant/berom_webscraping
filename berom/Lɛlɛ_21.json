{"1": "À Dagwi Darwey, yêy gbɔng gwɔ̀m ya pɛngɛ,\nyaga hwà nɔng ɛ gap,\na rɛ̌ na nzem yɔkyɔk,\nyaga hwà nɔng ɛ wɛng.", "2": "Hwà ga nɔng ɛ pyɛ de yey mɛ ye simo,\nhwà ro mɛ na yɛ na pyɛ de a won wɛt.", "3": "Hwà vey a yɛ na nerat pyak,\nhwà tɛ̀ a yɛ kpin wo celes dyam shinang.", "4": "A mok pɔlɔ, hwà nɔng ɛ,\nhwà nɔng ɛ neken nelis.", "5": "A vɔk gbɔng nerey yi na wɛng de hwà nɔng ɛ,\nhwà tɛ̀ ɛ gbɔng darwey, hwà tɔrɔ hɛ.", "6": "Hwà tɛ̀ a yɛ nerat de nê nàra neshey gbak-gbak;\nyey mɛ ya pɛngɛ, yaga hwà sé tanga yɛ.", "7": "À Dagwi Darwey, gbɔng gwɔ̀m a tɛ̀ gap e ra hwo.\nHwo de Hwà Dal Na Reto Mwa, hwà tɛ̀ yey na yɛ,\nyaga ano, vit a pyɛ de yê dikta hɛ.", "8": "À Dagwi Darwey, hwô vos mwa bemât repugu mō,\nhwô kaba kawɛ mwat de e bɛɛ hwo ves na vwɔ̂ gap mō.", "9": "E tuk de hwô dura to mō,\nhwà rɔda wey na yɛn na kya,\nShom mō yê re sede nebelem kya,\nhê rangas hɛn hwɛ́lɛng.", "10": "Hwô tɛ̀ nèy mɛn ne vuru hɛn yi e jey,\nhwô pat yére mɛn yi e bemasi.", "11": "Mwa ano de yɛn a yong begwông nengyas e ra hwo,\nba rɔda tɔk di wɛng wɛt.", "12": "Hwô ye naw a gbang mō, na hwo ta ɛn mɛ,\nhwô tɛ̀ ɛn, be doyo na bama, be tele.", "13": "À Dagwi Darwey, dura a yɛn gap mō!\nKo wot ê ra a hwo pee, yaga tomong mō ve reto."}