{"1": "À Dagwi Darwey, beva de hwo simo be yel e ji lɔ mō ɛ?\nBeva de hwó simo be sangal e ra raku de hwà tik jaram yaga hwo arɛt?", "2": "Yɛn vɛ de ba sila gyat,\nbe ragas pyɛ́ de ya sé cik,\nbe bare, bé ha tsak o zɔng.", "3": "Be bere neha bɔs e ra bemɛn wɛt.\nBe ragas a bemɛn pyɛ́ vyes, kɛ be dùsa hɛn wɛt.", "4": "Be byɛs vemo de pyɛ cak Dagwi ya sé na yɛn wɛt,\nko be nɔ̂ng vemo de be sap Dagwi Darwey nerey.\nBe sila ha mɛn kayɛ jeng,\nka a ka sé pyɛ de yê rot ɛn ayi.", "5": "Jeng de be nɔ̂ng bemât jamâ hwɔpɔ dyām, bê jama ɛ ndi wɛt.\nKo be sey dyâm bâng nu, na be nɔng nuhâ bɔs, e ra mwat nà nɛn wɛt.\nBemat de be ra pyɛ́ yemo, yɛn e tumal gak kayɛ jeng."}