{"1": "Ɛlihu a hanat a ye,", "2": "“À Iyɔp, e di mō hwà ra tyɛng arɛt?\nHwà ye, hwà sé cik e bayis Dagwi.", "3": "Hwà rangal wɔgɔ, ‘E pyɔlɔ̂ sɛ́ de me sɛ̀ ɛ?\nSɛ́ ye de me gwɛ̌ ɛ, sede ma sé vit a nɛn ɛ?’", "4": "Mê hanat a hwo,\nhwo tanga besa mō.", "5": "Ye ganga à lagwi na hwo di,\nbɛrɛng bale de ba sé e hwomo, mwin ba dal o e rak o.", "6": "Ka sede hwà ra nɛn, hwà ga mɔt ɛ?\nKa banɛn mō ba kat, sɛ́ de hwà ra a yɛ ɛ?", "7": "Sede hwà sé cik, e sɛ́ de hwà nɔng ɛ,\nkɛ a sey sɛ́ yi e vwɔ mō ɛ?", "8": "Neves mō nê ra ano na mwat sede hwo,\nko necik mō nê sɛlɛ mwasi zɔng.", "9": "Yaga mɔt de ha kat bemat be tosho,\nyɛn e jama sɛlɛ, yaga bemât gap de ba tak a yɛn.", "10": "Ko vit a hwak de a ye, ‘Dagwi wo yong me a sé e gwa ɛ?\nYɛ de e sɛlɛ bemat be vɔk yey pyɛng.", "11": "Yɛ de e basa a wot tɔk,\nde ha dal hê ngyāma,\nko a tɛ̀ ot wot a vɔk netsitsɛng\nwot dal nenon larwak.’", "12": "E hwomo ba yila Dagwi ko a hanat a yɛn wɛt,\nyaga dâk kaà bemat beves.", "13": "Mwin, Dagwi ê wok yila zɔng-reng,\nkɛ Wo Reto Mwa ê tɛ̀ betong na hɛ wɛt.", "14": "Tàga de hwà ye, hwó tɔk di ɛ wɛt,\ntê sekun o ha sé e nuyel mɛ,\nsɛ̌ hwo gyeng ɛ zɔng!", "15": "Remo de Dagwi a yɛrɛ shɔt e ji shom mɛ wɛt,\na dura sede pyɛ mɛ ya sé na renɛn wɛt.", "16": "À Iyɔp! Hwó wuma nu e hâ zɔng-reng,\nhwà tula neha de vit a nɛ na to.”"}