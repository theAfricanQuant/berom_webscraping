{"1": "Ba tɔk Dagwi tsɛng-tsɛng e bak vwêl Yuda,\na vɔk za e sevwêl Israyɛl.", "2": "Buk mɛ gwa sé e Yɛrusalɛm,\nkwɔ̂n sangâl mɛ e Raku Siyɔn.", "3": "E hwomo de a kwɔrɔs pyɛ̂ comô bemât repugu,\nyɛ̄ à ket de ba tɛsɛ e kya, na beruga tanga bewal.", "4": "À Dagwi, nedyɛt nerat ne gwɔrɔ hwo,\njeng de hwà sé toyo yi e beraku,\nkwɔn de hwà di wɛng e ra vê repugu mō,\nhwó bɔrɔs bɔrɔ̂s gbɔng mwat.", "5": "Ba hala bemât como vê yey ting vɔ sǎn, yɛn a ga man na reku,\nvit a gwining e ji yɛn de a kyɛm a ye ngyaram.", "6": "À Dagwi wo Yakɔp,\njeng de hwà shìra bedwa tanga besuga, ko ba gabsa bavin o.", "7": "À Dagwi, mwa bemat be wok bengyip mō.\nWa ê tɔk tumal e nuyel mō e jeng shom mō ɛ?", "8": "Hwà ha yi e lagwi shɔt de hwà yɛrɛ.\nBemât jey ba tɛ̀ bengyip, ba saa yuu.", "9": "Jeng de hwà sogo, hwà yɛrɛ shɔt,\nna hwo sey mɛ mwa vemo de ba tak a yɛn.", "10": "Shôm bemat ye ka tɛ̀ be gwɛ̌ somo hwo,\nko vemo de ba hywit ɛn yi e shom o,\nba sé sede kpin de hwó tɔrɔ hwo mɛ.", "11": "Vo in nu wɔgɔ, yin ê nɔ̂ng Dagwi Darwey, Dagwi min nenɔrɔ,\nko sila hin vonu mo.\nMwa hin de yin a gwɔrɔ hɛ,\nvey in na nenɔrɔ min na yɛ,\nyɛ womo de be wok bengyip mɛ.", "12": "E tɛt nerêy bemât nuyel de be dak kaa,\nko e tɛ̀ bengyip e neyey begbɔng begwɔ̀m jey."}