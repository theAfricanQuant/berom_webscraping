{"1": "Dagwi Darwey a to ha na me, a ye,", "2": "“À mwasi, e rɛ̌ de cɔgɔt tin anap\nya dal bwang cɔ́gɔt mwa ɛ?\nE rɛ̌ de lâng cɔgɔt anap\nha dal bwang cɔ́gɔt e rehwot ɛ?", "3": "Bé jut cɔgɔt hɛ be yong mɛ pyɛ cak a?\nBé tɔk vɛ kwagam tîk pyɛ rirɛgɛ e ra hɛ a?", "4": "Wey, be tɛ̀ hɛ e kya zɔng,\nkya hê re to mo na tin o,\nkya mo hê to re gèy o arɔng,\nko bê tɔk ra fwom hwak na yɛ̀ a?", "5": "Jeng de yá sè burang,\nbá ra pyɛ cak na yɛ wɛt,\ne rɛ̌ kwong jeng de ya ga tɛ́ ɛ bèlili,\nbê sang to ra pyɛ cak na yɛ a?”", "6": "Yaga ano, Darwey Dagwi Darwey a ye: “Sede cɔgɔt anap e ji cɔ́gɔt e rehwot, yemo de ma ga nɔng yaga kya zɔng, ano de ma rɔda nɔng bemat sangal e Yɛrusalɛm.", "7": "Mê sɛt bayis repugu hom e ra yɛn, mwa ano de yɛn a hywit ɛn e kya mo, ko kya mo hê re ɛn gbak, ko yin ê tɔk me wɛ à Dagwi Darwey, jeng de ma sɛt bayîs shom hom e ra yɛn.", "8": "Mê tɛ̀ vwel o he sè gbingiring, yaga nevit tsak o. Me Darwey Dagwi Darwey ma ha ano.”"}