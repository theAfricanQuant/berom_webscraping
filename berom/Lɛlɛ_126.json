{"1": "Jeng de Dagwi Darwey á toyo na wot e Siyɔn,\ná sè a wot sede negwi.", "2": "Wot a tɔk to shɛgɛsh, wot a mok lɛlɛ.\nKo yére dyuk ya ha, ya tē,\n“Dagwi Darwey a ga ra a yɛn gbɔng pyɛ́!”", "3": "Ey ano, Dagwi Darwey a ga ra a wot gbɔng pyɛ́,\nano de wot a vɔk yey pyɛng.", "4": "À Dagwi Darwey, to ye cik a hot,\nsede remo de hwó to sila rɔt de ha ga kana hworok na nshi.", "5": "Vemo de be tus pyɛ́ e ji reyɔm,\nbê yɛt bwal o e ji yey pyɛng na nzem.", "6": "Vemo de be kyè na sesin na yére wɔ tus,\nbê toyo e lɔ na biibi na batô pyɛ́."}