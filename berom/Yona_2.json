{"1": "Ano kwong, Yona a ra a Dagwi Darwey, Dagwi mɛ won yi e ji jîm gwotɔk o,", "2": "a ye,\n“Ma sé yila Dagwi Darwey yi e reyɔm hom,\nyaga na a toyo a me mɛ.\nMa sé mok yi e kwɔ̂n bevuvwel,\nko wok fwɔ hom.", "3": "Hwà bomo me e kwɔ̂n ciwil,\ne hwomo e tê gworep,\ne kwɔn de tɛmɛ-nshi na gwɔrɔ me,\nko fulu na bagun nshi ba kweres e ra me.", "4": "A remo ma tɔk di, ‘Ba ga ro me yikyik yi e nuyel mō.\nMê tɔk to ba di Gbɔng Duk Re Fongol mo wo jɛrɛ a?’", "5": "Nshi mo na vêy vey vo me e fwɔ,\ngworep o gwa gwɔrɔ me,\nko serê gworep sa hanas hɛ e rato.", "6": "Ma ye pyɔp vɔk e hwomo e nɛ̂n berakû ji nshi,\nvwel o ha bang me na ri hɛ gbak-gbak,\nko hwo, à Dagwi Darwey, Dagwi hom,\nhwô tɔk pat me kwen yi e revɔng o.", "7": "Me wok neken hom, ne kyè wɔ̀ tala hɛn,\nano ma sé doyo vey na hwo, à Dagwi Darwey,\nyaga na won hom he wul vey na hwo\ne Gbɔng Duk Re Fongol mo wo jɛrɛ.", "8": "Yɛn vemo de be sap ci\nde ya vɔk nerat nehak wɛt,\npyɛ́ de yɛn e tɛ̀ gap mɛn o e ra yɛ,\nyê hala hɛn.", "9": "Ko me, mê somo hwo na râ lɛlɛ̂ feng,\nmê nára a hwo nɔrɔ̂ pyɛ̂ rangas,\nmê sila a hwo pyɛ̂ mwa de ma sira a hwo.\nSêy neken ha yi na Dagwi Darwey.", "10": "Ko Dagwi Darwey a nɔ̂ng gwotɔk o nu, ko gwa hwɔs Yona e rekwogom.”"}