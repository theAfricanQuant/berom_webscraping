{"1": "Ma ra won na gbɔng fwɔ vɔk na Dagwi Darwey;\nma dak a yɛ gabɔk na a wok nemwishish hom.", "2": "Ma vey a yɛ na mwa sesin hom,\nma dura a yɛ bɔrɔk hom.", "3": "Jeng de ma ga pat ɛ yey,\na tɔk gwong hom.\n \nVê repugu hom ba ga rene soro\ne gwông kweres hom.", "4": "Ma doyo yege, ma doyo mwɛlɛng,\nvit a me na sa,\nvit a kwɔn de mê tele wɔ ɛ,\nvit a mwat de ê bɛrɛng me.", "5": "À Dagwi Darwey, ma tosho a hwo,\nma ye, “Hwà sé kwɔ̂n dal, na nu mo nang e vwêl vê neken.", "6": "Wet betong na sesin hom,\nba ga tɛt a me nerey.\n \n“Sey me yi e vê jamâ bol hom,\nba dal me na gap.", "7": "Viri me yi e lɔ̂ ngyang na me somo reza mo,\nvemo de ba sé cik e bayîs Dagwi bê gwɔrɔ me,\nhwô ra a me naka.”"}