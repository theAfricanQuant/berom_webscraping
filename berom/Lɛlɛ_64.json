{"1": "À Dagwi, wok me, jeng de ma sé tosho a hwo,\ngyeng me yi e shisâ bemât repugu hom.", "2": "Dul me yi na bemât nengyas de be yongos pyɛ́ vyes,\nyi e vemo de be gushung hɛn e ra me.", "3": "Nenu mɛn ne tow sede bewal,\nneha mɛn na sé kpashak sede nedɔ̂m ket.", "4": "Yɛn e wɛrɛm bemat de ba sila gyat,\nbe pere ta ɛn, vit a rekyen.", "5": "Yɛn e tumal gak e de yong begwong beves,\nbe tɔrɔng gwong de bê rene bagun mɛn,\nko be bare, vit a mwat de a di ɛn.", "6": "Yɛn e yong begwong beves, ko be tē,\n“Wot a ga yong gyat!\nWot a sé jɔgɔ a?”", "7": "Ko Dagwi ê tabas hɛn na ket,\nbê pere mǎ hɛn.", "8": "Nenu mɛn nê vos ɛn,\nko mwa vemo de bê di ɛn, bê ye,\n“E jɔgɔ a yemo wɛt!”", "9": "Bê wok bengyip,\nbê ha tomong de Dagwi e ra,\nko bê tɛ̀ pyɛ́ yemo e ji neyey mɛn.", "10": "Bemat berat bê vɔk yey pyɛng na Dagwi Darwey,\nyɛn ê sɛ̀ kwɔ̂n dal na yɛ.\nMwa vemo de neyey mɛn na sé yɛt bê somo hɛ."}