{"1": "À Dagwi Darwey, dura, vit a me na nɛn!\nMa sila gyat e negwɔn sangal hom,\nko ma tɛ̀ gap hom e ra hwo, vit a tô yey.", "2": "À Dagwi Darwey, ngyɛgɛt me, mara me,\nmara negwɔn hom mwa ngyɛtɛtɛt,\nna hwo di yerê mwat de ma sé.", "3": "Hwà tɛ̀ yey na me, ko me ye bam a hɛ ko tyɔng wɛt,\nme sé sangal kwen yaga tsak o mō.", "4": "Me wuna to na bemât nefanang wɛt,\nvit a pyɛ de ya wuna me na bemât nenu-neba.", "5": "Me kyɛ́ me wunâ nesa na bemât nengyas,\nko mê wɔ bagat na bemât neves wɛt.", "6": "À Dagwi Darwey, ma ga kus vɔ hom,\nna me dura, vit a me na nɛn.", "7": "Me gwɔsɔ gàgbang nɔrɔ mo,\nna me ra a hwo lwɛlɛ̂ feng,\nna me ha hâ mwa tomong mō ve langat.", "8": "Me wok netâ duk rê fongol mō, à Dagwi Darwey,\nkwɔn de hwà sé sangal na gbɔng nerey mō.", "9": "Hwo wey na me tanga bemât banɛn wɛt.\nHwo bak ɛ neken hom na ne bemât mɔbɔ̂s bemat wɛt,", "10": "vemo de be yongos begwong beves,\nko be nɔngɔs pyɛ̂ bâng nu.", "11": "Ko me, ma sila gyat e negwɔn sangal hom.\nTosho reyɔm hom, sey me!", "12": "A remo, ma sé tumal tɛk.\nJeng de bemat mō bê tula hɛn,\nmê somo hwo à Dagwi Darwey."}