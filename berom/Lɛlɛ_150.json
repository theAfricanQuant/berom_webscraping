{"1": "Somo hin Dagwi Darwey!\nSomo hin Dagwi e duk rê a yɛ fongol!\nSomo hin hɛ e lagwi, kwɔ̂n sangal mɛ.", "2": "Somo hin hɛ yaga gbɔng tomong mɛ,\nsomo hin hɛ yaga nerey mɛ de na dal gap.", "3": "Somo hin hɛ na pɛsɛl durum,\nsomo hin hɛ na yom shǐ tanga yom kwo.", "4": "Somo hin hɛ na bing na rɛɛ,\nsomo hin hɛ na yōm de ya vɔk shwey, tanga kúndung.", "5": "Somo hin hɛ na bapêy dɛdɛrɛng,\nsomo hin hɛ na bapêy dɛdɛrɛng de be tosho rɛng-rɛng;", "6": "Tik kayɛ pyɛ de ye pong ye somo Dagwi Darwey.\nSomo hin Dagwi Darwey!"}