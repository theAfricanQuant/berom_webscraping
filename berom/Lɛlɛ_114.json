{"1": "Jeng de BeIsrayɛl ba nusu yi e Misra,\njeng de belɔ Yakɔp ba nusu yi e bemât lem duk o,", "2": "vwêl BeYuda ha tɛ́ ɛ kwɔ̂n re a yɛ fongol,\nko a re negwɔm e ra BeIsrayɛl.", "3": "Gworep gwa di ɛ, gwa tele,\nRɔt Yɔrdan ha toyo hɛ re bama.", "4": "Beraku ba gyilsit sede beturuk,\nberahwol ba tē jot sede nèy tyimit.", "5": "À gworep, e sɛ́ ya té de hwà tele ɛ?\nÀ Yɔrdan, yaga sɛ́ de hwà toyo rè bama ɛ?", "6": "À yin beraku, yaga sɛ́ de yin a gyilsit sede beturuk ɛ?\nÀ yin berahwol, yaga sɛ́ de yin a tē jot sede nèy tyimit ɛ?", "7": "À jey, vow jeng de Darwey e dura to mɛ,\ndigis e nuyêl Dagwî Yakɔp,", "8": "yɛ de e doyo gbondong gwo tɛ́ ɛ kadung,\ne tɛ̀ gwofwa sulup gwo tɛ́ ɛ lwêl nshi."}