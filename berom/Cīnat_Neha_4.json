{"1": "Wok in à nèy hom, basâ me da min,\nko yin tɛ̀ nehywɛ na yin vɔk tɔk,", "2": "ma ga nɔng in basa de ha sé naka,\nyin kwon ye bam à hɛ wɛt.", "3": "Jeng de ma sè hwêy-wen sɛl na da hom,\nmɛrɛk à me, yêy neng hom,", "4": "da hom á basa a me, á yang me:\nVɔk neha nemo gak e yey mo,\ngyeng badu hom na hwo sangal tyang.", "5": "Hwo ye bam na hwo ye rɛng yi e neha hom wɛt,\nsɛ̀ netsitsɛng, sɛ̀ tɔ̂k pyɛ́.", "6": "Hwo ye bam à netsitsɛng wɛt, nê bɛrɛng hwo,\ntɛ̀ yey na nɛ, ko nê gyenges hwo.", "7": "Susû netsitsɛng à hemo, sɛ̀ netsitsɛng,\nko e ra kayɛ pyɛ de hwà sɛ̀, sɛ̀ tɔk.", "8": "Tɛ̀ dyām zik, ko nê gwɛ a hwo nerey,\nnê tɛ̀ a hwo gbɔng nerey.", "9": "Nê tɔrɔ hwo e rato na gyisâk cúyu rwat,\nna zɛrɛ kpin.", "10": "À hwey hom, wet betong ko hwo sey neha hom,\nna neshey neken mo ne bin gwɛ̌ hɛn.", "11": "Ma ga basa a hwo gwong netsitsɛng,\nma ga kyè na hwo e begwong berat.", "12": "Jeng de hwó kyè, vit a pyɛ de yê gana hwo e gwong,\nko sede hwó tele, hwô tiri bwol wɛt.", "13": "Kaba gak pyɛ de hwà masa, hwo tik yɛ ye kwey wɛt,\ngyeng yɛ, e yɛ̀ a neken mo.", "14": "Hwo raa gwong bemat beves wɛt,\nko hwo raa nekyɔ̌n mɛn wɛt.", "15": "Kyɛ́ o nɛ̀, hwo kyè e nɛ̀ wɛt,\ndoyo yi e pyɛ́ vyes, hwo tɛ̀ nehywɛ mo na yɛ̄ wɛt.", "16": "Bemat beves be tɔk wɔ nevwa wɛt sɛ̌ yɛn a tanga ra pyɛ vyes,\nbe ro a bayis mɛn nevwa sɛ̌ ba mǎ mwat hwak.", "17": "Pyɛ̂ re de yɛn e re be sɛ̀ yɛ e gwong râ neves,\nnshî anap de be sɔ, be sɛ̀ nɛ na yol.", "18": "Ko gwong bemat berat gwa sé sede zang-gwi gasi,\ngwo gwɛsɛ negbey sɛ̌ gwa ye wɛshɛrɛk.", "19": "Gwong bemat beves gwa sé sede lwil típit,\nyɛn e tɔk e ra sɛ́ de be tiri ɛ bwol wɛt.", "20": "À hwey hom, tɛ̀ nehywɛ na neha hom,\ntē naka na pyɛ́ de ma ha.", "21": "Hwo tik yɛ ye kwey a hwo wɛt,\nbare na yɛ e ji yey mo,", "22": "yaga ya sé neken na womo de a sɛ̀ yɛ̄,\nhwal yaga rebek mɛ mwa arɔng.", "23": "Gyeng barê yey mō he dal kayɛ pyɛ,\nyi e ji hɛ de lel nshî neken na sɛ́.", "24": "Tik neha de na sé gwɔrɔdɔk,\nko hwo gas o na hâ nenu-neba yikyik.", "25": "Tik bayis mō be bɛrɛng cik,\nhwo kyě wèyong wɛt.", "26": "Tē naka na nekyɔ̌n mō,\nano kayɛ pyɛ mō yê sè tyɛng.", "27": "Hwo kyě doysa vɔk e yege kɛ mwɛlɛng wɛt,\ngyeng tó mo yi e pyɛ́ vyes."}