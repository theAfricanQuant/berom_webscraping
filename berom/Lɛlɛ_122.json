{"1": "Ma kana vɔk yey pyɛng, jeng de ba yang me,\n“Tik wot a wɔ e duk Dagwi Darwey.”", "2": "A remo, wot a sé e tumal e ngamo\ne ri mō, à Yɛrusalɛm!", "3": "Ba lɔk Yɛrusalɛm, gbɔng repomo de ra man,\nko jwâ rɛ wa sé gak.", "4": "E hwomo wɛ de yére BeIsrayɛl\nde ya sé yê Dagwi Darwey ye kyè vɔk ɛ.\nYê somo Dagwi Darwey,\nsede remo de ba nɔng ɛn nu.", "5": "E hwomo wɛ de gwofwa negwɔm gwa sé ɛ,\ngwofwa negwɔm de yerê Davit ye yɛt ɛ shɔt.", "6": "Rá in won yaga netyâng Yɛrusalɛm:\n“Tik vemo de ba tɛ̀ yey na hwo be re nuyel.", "7": "Tik kawɛ mwat a sangal tyang e ji mō,\ntik vemo de ba sé e nelɔ negwɔm, be sangal bɛs!”", "8": "Yaga ma vɔk begwa na besa hom e yey,\nmê ye, “Netyang e ra Yɛrusalɛm!”", "9": "Yaga ma vɔk duk Dagwi Darwey, Dagwi mot e yey,\nmê ra won, na a tɛ̀ Yɛrusalɛm wo re nuyel."}