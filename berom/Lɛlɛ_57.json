{"1": "Tosho reyɔm hom, à Dagwi, tosho reyɔm hom!\nMe jama kwɔ̂n dal na hwo.\nHwó dul me, sede congot ye dul nèy yɛ e nɛ̂n bafabak yɛ,\nsɛ̌ gwalumla gwa kwey.", "2": "Me yila e ra hwo de Hwà Dal Na Reto Mwa,\nhwo, hwó nɔng me pyɛ de me simo.", "3": "Hwà rɔda tomo na sɛlɛ yi e lagwi na hwo sey me,\nko hwô tɛ̀ bemat de be pɛl a me kya be sɔ rekyen.\nÀ Dagwi, hwô dura a me nerat mō,\nhwó ye waa a me ko tyɔng wɛt.", "4": "Vê repugu ba rɔnɔ me sede begukum de be re bemasi.\nNenu mɛn ne nunus na ha sede bebara na ket,\nne yɛt sede bewal de ba sé vootot.", "5": "À Dagwi, tɛ̀ nedyɛt nerat mō ne tɛ̀ lagwi wo nɛp,\ntik be di gbɔng nerat mō e ji jey mwa!", "6": "Bemât repugu hom ba ga rene segun na be vo me mɛ,\nko ma ga ye waa.\nBa kas vɔng na me gaba ɛ,\nko yɛn pyɛ mɛn ba hwo e ji hɛ.", "7": "À Dagwi, yey hom ya sé ting, ya dikta hɛ wɛt.\nMê ra a hwo lwɛlɛ, mê dak a hwo yom.", "8": "Ma ga sene wɛng-wɛng,\na remo, mê jut yom, me wɔ sene mɛ gwi.", "9": "À Dagwi, ma rɔda féng a hwo e ji yére bemât jey,\nma rɔda ra a hwo lwɛlɛ na yom e ji mɛn.", "10": "Hwà tɛ̀ yey na bemat bagat wɛt,\nhwô sang gas cáng na yɛn ko tyɔng wɛt.", "11": "À Dagwi, tɛ̀ nedyɛt gbɔng nerat mō ne tɛ̀ lagwi wo nɛp,\ntik be di gbɔng nerat mō e ji jey mwa!"}