{"1": "Bagat na nerɔt Babilɔn, wot a sangal e hwomo,\nwot a tosho e hwomo jeng de wot a bare na Siyɔn.", "2": "E hwomo e batîn cɔ́gɔt,\nwot a gansa yōm mot.", "3": "E hwomo bemat de ba re ot e como,\nbá simo wot ra a yɛn lɛlɛ,\nbemât tak a wot bá simo wot tɛ̀ ɛn be wok neta, bá tē:\n“Ra in a wot gwining e ji lɛlɛ̂ Siyɔn.”", "4": "E rɛ de wot ê ra lwɛlɛ̂ Dagwi Darwey\ne vwel duk ɛ?", "5": "Sede ma ye bam na hwo a Yɛrusalɛm,\ntik vwɔ yege hom gwo sɔ ɛ,", "6": "Sede ma ye bam na hwo,\ntik me to tɔk ha wɛt,\nka ma bare na Yɛrusalɛm e jeng de ma vɔk yey pyɛng na nzem wɛt!", "7": "À Dagwi Darwey bare na BeƐdɔm jeng de ba di wɛng e ra Yɛrusalɛm,\nde ba ye, “Rùnus rɛ! Rùnus rɛ wɔ e retîs rɛ!”", "8": "À Babilɔn, bê wey na hwo.\nVemo de bê tala hwo pyɛ de hwà ra a wot,\nbê vɔk yey pyɛng.", "9": "Wo yey pyɛng a womo de e hashe nèy mo nesɛl o,\na fɔnɔt nɛ e ra beta!"}