{"1": "À gbɔng gwɔ̀m mot,\ntik Dagwi Darwey a hanat a hwo,\nsede hwà tosho na yɛ e jeng de yɔ́m ha sɛ̀ o!\nTik Dagwi wo Yakɔp a dul o!", "2": "Tik a tomo a hwo sɛlɛ yi e kwɔ̂n sangal mɛ,\na nɔng o sɛlɛ yi e Raku Siyɔn!", "3": "Tik a bare na mwa nenɔrɔ mō,\nna a pɛngɛ yey na mwa pyɛ de hwó nása a yɛ!", "4": "Tik a nɔng o pyɛ de yey mō ye simo,\na tɛ̀ hwo di wɛng e kayɛ pyɛ de hwó yong!", "5": "Ano kwong, wot ê ra pee yaga wɛng de hwà di,\nko wot ê nára tuta, na wot a nɔ̂ng Dagwi mot mɛ nerey.\nTik Dagwi Darwey a wok won mō mwa!", "6": "À Dagwi Darwey, a remo, ma tɔk,\nhwô nɔ̂ng gbɔng gwɔ̀m, womo de hwà ga kasa wɛng.\nHwô hanat a yɛ yi e lɔ mō e lagwi,\nko hwô sey ɛ na vwɔ̂ gap mō.", "7": "Bemat behak be tɛ̀ gap e ra bekyɛkyɛ̂ como mɛn,\nbehak e ra bedwâ como mɛn,\nko wot, wot ê tɛ̀ gap e ra Dagwi Darwey, Dagwi mot!", "8": "Bemat vane mo bê tɛ́ ɛn gbɛrɛk, ko bê gaba,\nko wot, wot ê gwɛ̌ gap, wot tumal gak.", "9": "À Dagwi Darwey, tɛ̀ gbɔng gwɔ̀m mot a di wɛng!\nHanat a wot, jeng de wot a jama sɛlɛ na hwo."}