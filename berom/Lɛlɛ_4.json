{"1": "À Dagwi, hwo de hwà ye, vit a me na nɛn, hanat a me, jeng de me yila hwo.\nJeng de ba firik me, hwà sey me.\nA remo, tosho reyɔm hom, sey won hom!", "2": "À yin bedaberey, yin e tɛsɛ a me rekyen.\nYin e tɛ̀ yey na pyɛ de ya sé yapyi zɔng,\nko yin e raa bamâ nebɔs.\nNayu de yin ê tik ɛ?", "3": "Di in, Dagwi Darwey a kasa vemo de ba sé pang na yɛ, na be se bemɛ.\nE wokos me jeng de me yila hɛ.", "4": "Vow in yaga bengyip, yin to ra banɛn wɛt!\nNaturuk yin e dyɛngɛ yuu, tɔ́rɔng hin e neyey min.", "5": "Nára hin a Dagwi Darwey nenɔrɔ na yey rining,\nko tɛ̀ in gap e ra yɛ.", "6": "Pyak be rangsal, be tē, “E wǎ de ê tɛ̀ a wot nerat ɛ?\nÀ Dagwi Darwey, bɛrɛng hot na nerat!”", "7": "Hwà pɛngɛ a me yey,\na dal yey pyɛ̂ng vemo de ba vɔk bwâl pyɛ́ tanga nshî anap shɛrɛk.", "8": "Me wɔ̂ nevwa na yey hom e dyɛngɛ,\nyaga e hwo zɔng à Dagwi Darwey de hwó gyeng neken hom."}