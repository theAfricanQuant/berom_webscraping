{"1": "À yin bemasi jey mwa, mok in a Dagwi Darwey lwɛlɛ!", "2": "Ré in a Dagwi fongol na yey pyɛng,\nvey in e nuyel mɛ na râ biibi!", "3": "Há in, Dagwi Darwey, yɛ wɛ zɔng à Dagwi!\nE yɛ de a kasa hot, wot a sé bemɛ.\nWot a sé bemat mɛ,\nko e gyenges hot sede lwêk vyēl e ra na kwara mɛ.", "4": "Vey in, yel in e rwi lɔ mɛ na lwɛlɛ̂ feng,\nyel in e lalâ lɔ mɛ na lwɛlɛ̂ somo!\nFeng in a yɛ, somo hin hɛ!", "5": "Ey, Dagwi Darwey a sé rwat!\nE tɛ̀ yey na bemat mɛ nesheneshey,\na sé wo tsak o yi e nezamang vɔk e nezamang."}