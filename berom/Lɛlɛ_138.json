{"1": "À Dagwi Darwey, mê feng a hwo na yey hom mwa;\nmê ra lwɛlɛ̂ somo mo e nuyêl bemat-lagwi.", "2": "Mê ye guduruk me bɛrɛng Gbɔng Duk Re Fongol mō wo jɛrɛ,\nmê feng a hwo yaga tɛ̂ yey na tsak o mō,\nyaga hwà ga tɛ̀ reza na reha mo e ra mwa pyɛ́.", "3": "Tuk de ma yila hwà hanat a me,\nnɔng me gap na yey ting.", "4": "À Dagwi Darwey, begbɔng begwɔ̀m jey mwa ba rɔda feng a hwo,\nyaga ba ga wok neha nu mo.", "5": "Ba rɔda ra lwɛlɛ e ra begwông Dagwi Darwey,\nyaga nedyɛt nerât mɛ na sé nerey o.", "6": "Mwa ano de Dagwi Darwey a sé e rak o,\ne bɛrɛng vemo de ba jut ɛn ba sé pyɛ wɛt,\nvê dâk kaa, e kún ɛn.", "7": "Mwa ano de reyɔm ra gwɔrɔ me,\nhwó dul me yi e shôm vê repugu hom,\nhwô nára vwɔ mo,\nvwɔ yege mo hwo sey me.", "8": "Dagwi Darwey ê sila pyɛ de a ga yong yaga me,\ntɛ̂ yey mo hé nàra gbak-gbak.\nHwo kwon ye bam a tomông vɔ mo wɛt."}