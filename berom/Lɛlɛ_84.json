{"1": "À Dagwi Darwey Dâ Jey Mwa,\nma tɛ̀ yey na kwɔ̂n sangal mō ding-ding!", "2": "Me wok cwey yel e ji nelalâ duk re a hwo fongol tyɔng wɛt.\nÀ Dagwi wo neken,\nma sé ra a hwo biibi na yey pyɛng sizɔng.", "3": "À Dagwi Darwey, Dâ Jey Mwa,\nà Dagwi hom na gbɔng gwɔ̀m hom,\nnenon ná ka sɛ̀ nelɔ nɛ e nekwɔn rangas a hwo yas,\nbeywat be lɔkɔs ɛ berangɛ mɛn, be kwɛk ɛ nèy mɛn.", "4": "Vê wɛng a vemo de ba sé sangal e ji lɔ mō,\nyɛn é tɔk somo hwo kayɛ jeng!", "5": "Vê wɛng a vemo de ba tɛ̀ gap mɛn e ra hwo,\nvemo de ba tɛ̀ e yey mɛn, bê wɔ e duk re a hwo fongol.", "6": "Ko jeng de yɛn a sé kwey e nɛk de wa sé hwogot,\nlel nshi na hwo tē gbuk,\nko rwak naswigi wó se rop, wó tɛ̀ kayɛ pyɛ ye turuk,\nkwɔn o he sè rat e bɛrɛng.", "7": "Sede yɛn a sé kyè, gap mɛn ha sé gwɛsɛ hɛ,\nsɛ̌ yɛn a wul e nuyêl Dagwi e Raku Siyɔn.", "8": "À Dagwi Darwey, Dagwi Dâ Jey Mwa,\nwok won hom,\nwet betong mō, à Dagwi wo Yakɔp!", "9": "À Dagwi, di gbɔng gwɔ̀m mot de a sé ruga mot.\nVɔk womo de hwà ga kasa na yey pyɛng!", "10": "À Dagwi, tuk hining e ji duk re a hwo fongol,\nha dal nepɔlɔ gu rining e kagwa.\nMa dal na simo, me tumal e rwi lɔ mō,\nde mê sangal e nelɔ bemat beves.", "11": "Mwin, Dagwi Darwey a sé sede gwi,\na sé sede ruga arɔng.\nE nɔng ot nerat na nerey,\nvit a pyɛ cak ryat de e ro mɛ a vemo de ba sila gyat.", "12": "À Dagwi Darwey, Dâ Jey Mwa,\nwo wɛng a womo de e tɛ̀ gap e ra hwo!"}