{"1": "Somo hin Dagwi Darwey!\nVê wɛng a vemo de be sap Dagwi Darwey,\nvemo de ba vɔk yey pyɛng sizɔng e gyêng badu mɛ!", "2": "Yére mɛ yê vɔk reto e vwel o,\nyaga Dagwi Darwey ê tɛ̀ a vemo de ba sé tɛk nerat.", "3": "Belɔ mɛn bê vɔk yas pyak, bê sè bedaberey,\nko bemat bê bare na tomong rat mɛn nesheneshey.", "4": "Yɛn ê sè a vemo de ba sé tɛk negbey de ne nɛp e lwil.\nYɛn a sé berat, vê nemwishish, vê gâs badu e tē.", "5": "Kayɛ pyɛ yê se naka a vemo de be viri vɔ e de nɔngɔs hwɔpɔ,\nvemo de be ra byɛ na tsak o.", "6": "Vit a pyɛ de yê dikta bemat berat,\nbemat bê bare na yɛn kayɛ jeng.", "7": "Yɛn ê wok bengyip reha reves wɛt,\nyey mɛn ya sé ting, bê tɛ̀ gap mɛn e ra Dagwi Darwey.", "8": "Yey mɛn yê dyɛng, bê vo bengyip wɛt,\ne yɛnɛ mo, bê di wɛng e ra vê repugu mɛn.", "9": "Yɛn ê nɔ̂ng bepɛng washak,\nko bemat bê bare na tomong rat mɛn nesheneshey.\nYɛn ê vɔk reto, bê nɔ́ng ɛn nerey.", "10": "Vê neves bê di ano, bê tɛ̀ shom,\nbê roros yìn, ê yang ɛn kpɔrɔk.\nCwey pyɛ́ de yɛn e simo, yê tɛ́ ɛ yapyi."}