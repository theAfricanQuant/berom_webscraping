{"1": "À Dagwi, yey hom ya sé ting, ye dikta hɛ wɛt.\nMê ra a hwo lwɛlɛ, mê dak a hwo yom;\ney, mê ra ano.", "2": "Ma ga sene wɛng-wɛng,\na remo, mê jut yom, me wɔ sene mɛ gwi.", "3": "À Dagwi Darwey, ma rɔda feng a hwo e ji yére bemât jey,\nma rɔda ra a hwo lwɛlɛ na yom e ji mɛn.", "4": "Hwà tɛ̀ yey na bemat bagat wɛt,\nhwô sang gas cáng na yɛn ko tyɔng wɛt.", "5": "À Dagwi, tɛ̀ nedyɛt gbɔng nerat mō ne tɛ̀ lagwi wo nɛp,\ntik be di gbɔng nerey mō e ji jey mwa!", "6": "Hanat a me, jeng de me yila!\nSey ot na vwɔ mō gwô gap!\nAno, wot de hwà tɛ̀ yey na wot, wot ê se washak.", "7": "Dagwi a hanat yi e kwɔn de be re a yɛ fongol, a ye,\n“Yey hom ya pɛngɛ sedesi, yaga ma di wɛng.\nMê gas repomô Shɛkɛm na bemat hom,\nmê gas a yɛn Nɛk Sukɔt arɔng.", "8": "Bavwêl Gileyat na Manase ba sé benang,\nMê sɛ̀ vemo de bê tó a me como yi e yerê Ɛfrayim,\nko yerê Yuda yê nɔngɔs me begbɔng begwɔ̀m.", "9": "Vwêl Mowap ha sé gwopey zɔng de me kus me mɛ,\nmê barak kpatak hom e ra vwêl Ɛdɔm,\nna me dura mɛ, ha sé nang,\nmê mok, yaga ma ga di wɛng e ra BeFilisti!”", "10": "À Dagwi, wa ê kyè na me vɔk e Ɛdɔm ɛ?\nGbɔng repomo rane de ba gwɔrɔ na jwa-duk.", "11": "A sé e hwo wɛt a?\nKo di, hwà ga ye zak a hot,\nhwó to kyè wô tô como tanga bemat mot wɛt!", "12": "Sɛlɛ hot, na wot a di wɛng e ra bemât repugu mot!\nMwa sɛlɛ de mwasi ê nɔng ha sé yapyi zɔng.", "13": "Ka sede Dagwi a sé tanga wot, wot ê di wɛng,\nyɛ ê bɔrɔs vê repugu mot."}