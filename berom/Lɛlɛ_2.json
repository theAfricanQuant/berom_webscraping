{"1": "E sɛ́ ya tɛ̀, yére bemât jey be sogo nehywɛ ɛ?\nE sɛ́ ya tɛ̀, bemat o be yongos begwong de bê tɛ̀ to wɛt ɛ?", "2": "Begbɔng begwɔ̀m jey ba sé yong ɛn,\nbe wuna hɛn na be sogo e ra Dagwi Darwey\nna gbɔng gwɔ̀m de a kasa mo.", "3": "Ba tē, “Wot a ga ruru na râ sesam mɛn!\nTik wot a viri bato mot!”", "4": "Ko Darwey a sé shɛgɛsh e gwofwa negwɔm mɛ e lagwi,\ne shɛgɛsh fwôm netɔn de ba sé mɛ.", "6": "E ha na yɛn na shom, a tē,\n“Me wɛ de ma ga tɛ̀ gbɔng gwɔ̀m hom e Siyɔn,\ne raku de ma tik jaram yaga me.”\nKo shom mɛ mo ya tɛ̀ ɛn, ba vow yaga bengyip.", "7": "Me ha pyɛ de Dagwi Darwey a ha.\nA yang me, “Hwà sé hwey hom,\nyunung ma ga tɛ́ me da mō.", "8": "Ra won, ko ma rɔda tɛ̀ o gbɔng gwɔ̀m yére bemât jey mwa,\njey mwa yê sè myo.", "9": "Hwô tɔk dak ɛn na wɔrɔ,\nhwô tɔk wey na yɛn sede be bunut rwêy cwem.”", "10": "Hóo! À yin begbɔng begwɔ̀m, toyo hin e ji nehywɛ min!\nTē in naka, à yin de yin a sé re negwɔm e ra jey.", "11": "Ré in a Dagwi Darwey fongol, sap in hɛ.\nVɔk in yey pyɛng, vow in.", "12": "Ko gaba hin e cât bol hwey mɛ.\nKa ano wɛt, shom mɛ yê sogo,\nko yin ê pere ku, yaga a vɔk ɛ shom wɛt.\nKo vê wɛng a vemo de be jama kwɔ̂n dal na yɛ!"}