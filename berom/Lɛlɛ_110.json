{"1": "Dagwi Darwey a yâng darwey hom, gbɔng gwɔ̀m,\n“Sangal e vwɔ yege hom,\nmê tɛ̀ vê repugu mō be se e nɛ̂n negwɔm mō,\nmê tɛ̀ ɛn sede kwɔ̂n tikîs bol mō.”", "2": "Dagwi Darwey ê gwɛ̌ nerey negwɔm mō yi e Siyɔn.\nA ye, “Rē negwɔm e ra vê repugu mō.”", "3": "E tûk tô como bemat mō bê nɔng bato mɛn pyɛ mɛn.\nSede mwɛngɛ gwô bop nagasi,\nbewen mō bê vey tula hɛn na hwo,\nba tɔrɔ hɛn na yɔ̀m nzem.", "4": "Dagwi Darwey a ga sira,\nko ê sege yey mɛ wɛt:\n“Hwà sé piris nesheneshey\nsede vemo de ba raa Mɛlkisɛdɛk.”", "5": "Darwey a sé e vwɔ yege mō,\nko tuk shom mɛ, ê bugut begbɔng begwɔ̀m.", "6": "E ra a yére bemât jey shɔt,\nê mɔbɔs bato mɛn,\nbagwɔ̂t bavin bê se e kahɛ kwɔn e jey.", "7": "E sɔ nshî rɔt de ha sé e gwong,\nê tɛ́ ɛ kaskas, ko ê re nuyel na dî wɛng."}