{"1": "Mwat de a kang ɛ, cwey pyɛ̂ yey mɛ zɔng de e simo,\nko e tó cuna e ra kayɛ pyɛ de ya sé tyɛng.", "2": "Tɔ́n pyɛ mɛ ya sé na tɔ́k-tsik wɛt,\ne dal simo a ha bare mɛ zɔng.", "3": "Jeng neves ne vey, byɛs he vey arɔng,\nvît nɔng nerey, rekyen re yel.", "4": "Neha nu mwat netsitsɛng na sé nshî ciwil,\nne nɔng netsitsɛng sede rɔt he nɔng nshi.", "5": "A sé tyɛng na mwât shɔt a dyɛng mā á mwat vwes,\nkɛ a romɛ a wò cik na gas shɔt e tē.", "6": "Nû tɔn hé vey na cuna,\nhe yila a yɛ dak.", "7": "Nû tɔn he vey a yɛ na wey,\nko neha mɛ na sé sede segun na yɛ.", "8": "Neha mwat ryɔgɔt na sé sede pyɛ̂ re de ya ta,\nne yel e ji rebek.", "9": "Mwât neriri e fwom,\ngwà mɛ a womo de e wey na pyɛ́.", "10": "Rezâ Dagwi Darwey ra sé gwotyɔ̌n gap,\nwò cik e tele wɔ e hwomo a sǎ tyang.", "11": "Nerêy mwât nedanerey ne a gap mɛ,\nna sé sede jwa-duk lwis de wo dul ɛ.", "12": "Gyam wey he vey mwat e pɛrɛ tôs to,\nko dyɛ̂ng to hé kyè vey na nɔng nerey.", "13": "A sé netɔn na pyɛ rekyen,\nna mwat a toyo na ha, gyam e rɔngɔl na wok mwa há mo.", "14": "Mwat de a vɔk yey e niri e ji serɔ,\nko wà e tɔk sɛlɛ mwât yêy fɛgɛt ɛ?", "15": "Mwat de a sé tsɛng-tsɛng e sɛ̀ tɔk,\nko betong wo netsitsɛng be jama tɔk.", "16": "Nɔ̂ng nɔrɔ he wunta a mwat gwong,\nko he vey na yɛ e nuyel begbɔng bemat.", "17": "Mwat de e tanga misang ha e duk shɔt, he sé sede e mwin,\nsɛ̌ jeng de sa mɛ a ra a yɛ nerangsal.", "18": "Mása na begbɛrɛng he gas cuna\nko he gas tê bemat de ba vɔk reto.", "19": "Gwa de hwà lashe na yɛ e kang ɛ sede repomô dál,\nko cuna ya vɔk gap sede kwɔrɔ̂ ri repomo.", "20": "Be tala hwo yi na hâ nu mō,\nko pyɛ de ye nusu yi e bebɛrɛk mō yê sè pyɔlɔ mō.", "21": "Reku na neken na sé e tô lem,\nko vemo de be tɛ̀ yey na rɛ, bê sɛ̀ mɛ.", "22": "Mwat de a sɛ̀ hwā a ga sɛ̀ pyɛ ryat,\nDagwi Darwey a ga dura a yɛ nerat mɛ.", "23": "Bepɛng be dak gabɔk yaga sɛlɛ,\nko bedaberey be toyo na ha na yol.", "24": "Besa behak ba sé e bayis zɔng,\nko sa mō hwak a sé de a sé pang na hwo,\na dal gwa mo."}