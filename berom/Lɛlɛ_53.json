{"1": "Betɔn be tē e yey mɛn, “Vit à Dagwi!”\nMwa hɛn ba ga lashe hɛn,\nbe ra tomong de ba sé byɛm-byɛm;\nvit a hwak de e ra pyɛ́ de ya sé ryat.", "2": "Dagwi e bɛrɛng bemasi yi e hwomo e lagwi,\nna a di, kɛ behak ba vɔk tɔk,\nna be jama, be tɔk ɛ.", "3": "Ko mwa hɛn ba ga toyo na bama,\nmwa hɛn ba ga kyɛ́ ɛn vɔ.\nVit a hwak de e ra pyɛ́ de ya sé ryat,\nvit, ko gwining!", "4": "Dagwi e tē, “Bemât ragâs neves vemo bê masa pyɛ cak bɛ̀?\nYɛn e re e vɔ bemat hom,\nko yɛn e ra won vey na me wɛt.”", "5": "Ko di, yɛn a rɔda sǎ e ji bengyip ding-ding,\nyere bengyip de ba ga sang wok wɛt,\nyaga Dagwi ê shara bekup vê repugû bemat mɛ!\nDagwi a ga kyɛ́ ɛ hɛn, ko bemat mɛ bê di wɛng e ra yɛn,\nbê tɛ̀ a yɛn rekyen.", "6": "Ma vɔk cwey, ka mwat hwak ê nusu yi e Siyɔn,\nna a bin sey BeIsrayɛl!\nÀ Dagwi, jeng de hwô to nɔ̂ng bemat mō wɛng,\nyére Yakɔp yê rɛ̌ na nzem,\nBeIsrayɛl mwa bê vɔk yey pyɛng."}